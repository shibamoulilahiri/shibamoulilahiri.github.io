<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_154.html">Prev</a> | <a target = "_top" href = "index.html">Up</a> | <a href = "102_156.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৫৫</u></p>

<p align = "center">প্রসাদী সুর - একতালা।</p>

<p align = "center">ভূতের বেগার খাটিব কত।<br/>তারা বল আমায় খাটাবি কত॥<br/>আমি ভাবি এক, হয় আর সুখ নাই মা কদাচিত।<br/>পঞ্চ দিকে নিয়ে বেড়ায়, এ দেহের পঞ্চভূত<br/>ও মা ষড়রিপু-সাহায্যে তায়, হলো ভূতের অনুগত॥<br/>আসিয়া ভব-সংসারে, দুঃখ পেলেম যথোচিত।<br/>ও মা যার সুখেতে হব সুখী, সে মন নয় গো মনের মত॥<br/>চিনি ব'লে নিম খাওয়ালে, ঘুচলো না সে মুখের তিত।<br/>কেন ভিষক্ প্রসাদ, মনে বিষাদ,<br/>হয়ে কালীর শরণাগত॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">ভূতের বেগার খাটবো কত।<br/>তারা, বল আমায় খাটাবি কত॥<br/>আমি ভাবি এক, হয় আর, সুখ নাই মা কদাচিত।<br/>পঞ্চ দিকে নিয়ে বেড়ায়, এ দেহের পঞ্চভূত।<br/>ওমা, ষড়রিপু সাহায্য তায়, হলো ভূতের অনুগত॥<br/>আসিয়া ভব-সংসারে, দুঃখ পেলেম যথোচিত।<br/>ওমা, যার সুখেতে হব সুখী, সে মন নয় গো মনের মত॥<br/>চিনি ব'লে নিম খাওয়ালে ঘুচলো না সে মুখের তিত<br/>কেন ভিষক প্রসাদ, মনে বিষাদ, হয়ে কালীর শরণাগত॥</p>

</div><div align = "center" class = "dtop"><a href = "102_154.html">Prev</a> | <a target = "_top" href = "index.html">Up</a> | <a href = "102_156.html">Next</a><br/><br/><br/><a href = "#Top">Go to top</a></div></body></html>



