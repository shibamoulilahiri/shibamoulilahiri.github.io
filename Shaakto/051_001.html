<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "051.html">Prev</a> | <a target = "_top" href = "index.html">Up</a> | <a href = "051_002.html">Next</a></div><div class = "dtop">

<p align = "center">নন্দকুমার রায় (দেওয়ান)</p>

<p align = "center"><u>১</u></p>

<p align = "center">রাগিণী ভৈরবী। তাল ঠেকা।</p>

<p align = "center">কবে সমাধি হব শ্যামা চরণে।<br/>অহং-তত্ত্ব দূরে যাবে সংসার-বাসনা-সনে॥<br/>উপেক্ষিয়া মহোতত্ত্ব, ত্যজি চতুর্বিংশত্ত্ব, সর্ব-<br/>তত্ত্বাতীত তত্ত্ব, দেখি আপনে আপনে।<br/>জ্ঞানতত্ত্ব ক্রিয়াতত্ত্বে, পরমাত্মা আত্মতত্ত্বে,<br/>তত্ত্ব হবে পরতত্ত্বে, কুণ্ডলিনী জাগরণে।<br/>শীতল হইবে প্রাণ, আপনে পাইব প্রাণ,<br/>সমান উদান ধ্যান, ঐক্য হবে সংযোগ মনে।<br/>কেবল প্রপঞ্চ পঞ্চ, ভূত পঞ্চময় তঞ্চ, পঞ্চে<br/>পঞ্চেন্দ্রিয় পঞ্চ, বঞ্চনা করি কেমনে।<br/>মূলাধারে ধরাসনে, ষড়দলে লয়ে জীবনে,<br/>মণিপুরে হুতাশনে, মিলাইবে সমীরণে।<br/>কহে শ্রীনন্দকুমার, ক্ষেমাঙ্গে হেরি নিস্তার, পার<br/>হবে ব্রহ্ম দ্বার, শিব শক্তি-আরাধনে।<sup><a href="#fn1" id="ref1">1</a></sup></p>

<p><u>পাঠান্তর / পাঠভেদ</u>:</p>

<p align = "center">কবে সমাধি হবে শ্যামা-চরণে।<br/>অহং-তত্ত্ব দূরে যাবে সংসার-বাসনা-সনে।<br/>উপেক্ষিয়ে মহত্তত্ত্ব, ত্যজি চতুর্বিংশ তত্ত্ব,<br/>সর্বতত্ত্বাতীত তত্ত্ব, দেখি আপনে আপনে।<br/>জ্ঞানতত্ত্ব ক্রিয়াতত্ত্বে, পরমাত্মা আত্ম-তত্ত্বে,<br/>তত্ত্ব হবে পর-তত্ত্বে, কুণ্ডলিনী জাগরণে।<br/>শীতল হবে প্রাণ, আপনে পাইব প্রাণ,<br/>সমান উদান ব্যান ঐক্য হবে সংযমনে।<br/>কেবল প্রপঞ্চ পঞ্চ, ভূত পঞ্চময় তঞ্চ।<br/>পঞ্চে পঞ্চেন্দ্রিয় পঞ্চ, বঞ্চনা করি কেমনে।<br/>করি শিবা শিবযোগ, বিনাশিবে ভবরোগ,<br/>দূরে যাবে অন্য ক্ষোভ, ক্ষরিত সুধার সনে।<br/>মূলাধারে বরাসনে, ষড়্দল ল'য়ে জীবনে,<br/>মণিপুরে হুতাশনে, মিলাইবে সমীরণে।<br/>কহে শ্রীনন্দকুমার, ক্ষমা দে হেরি নিস্তার,<br/>পার হবে ব্রহ্মদ্বার, শক্তি-আরাধনে।<sup><a href="#fn2" id="ref2">2</a></sup></p>

<p><u>পাঠান্তর / পাঠভেদ</u>:</p>

<p align = "center">কবে সমাধি হবে শ্যামা চরণে।<br/>অহং-তত্ত্ব দূরে যাবে সংসার-বাসনা-সনে।<br/>উপেক্ষিয়ে মহত্তত্ত্ব, ত্যজি চতুর্বিংশ তত্ত্ব,<br/>সর্বতত্ত্বাতীত তত্ত্ব, দেখি আপন আপনে<br/>জ্ঞানতত্ত্ব ক্রিয়াতত্ত্বে, পরমাত্মা আত্ম-তত্ত্বে,<br/>তত্ত্ব হবে পর-তত্ত্বে, কুণ্ডলিনী জাগরণে<br/>শীতল হবে প্রাণ, আপনে পাইব প্রাণ,<br/>সমান উদান ব্যান ঐক্য হবে সংযমনে<br/>কেবল প্রপঞ্চ পঞ্চ ভূত পঞ্চময় তঞ্চ<br/>পঞ্চে পঞ্চেন্দ্রিয় পঞ্চ, বঞ্চনা করি কেমনে<br/>করি শিবা শিবযোগ, বিনাশিবে ভবরোগ,<br/>দূরে যাবে অন্য ক্ষোভ, ক্ষরিত সুধার সনে।<br/>মূলাধারে বরাসনে, ষড়দল ল'য়ে জীবনে,<br/>মণিপুরে হুতাশনে, মিলাইবে সমীরণে।<br/>কহে শ্রীনন্দকুমার, ক্ষমা দে হেরি নিস্তার,<br/>পার হবে ব্রহ্মদ্বার, শক্তি-আরাধনে।</p>

<hr></hr>

<p><sup id="fn1">1. "শিব-শক্তি-আরাধনে" ইতি দ্বিপাঠ। - ২৫ অক্টোবর ২০২০, সঙ্কলক।<a href="#ref1" title="Jump back to footnote 1 in the text.">↩</a></sup></p>

<p><sup id="fn2">2. কোনও কোনও সঙ্গীত-পুস্তকে এই গানটি মহারাজ নন্দকুমারের রচনা বলিয়া প্রকাশিত হইয়াছে।<a href="#ref2" title="Jump back to footnote 2 in the text.">↩</a></sup></p>

</div><div align = "center" class = "dtop"><a href = "051.html">Prev</a> | <a target = "_top" href = "index.html">Up</a> | <a href = "051_002.html">Next</a><br/><br/><br/><a href = "#Top">Go to top</a></div></body></html>



