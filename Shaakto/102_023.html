<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_022.html">Prev</a> | <a target = "_top" href = "index.html">Up</a> | <a href = "102_024.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২৩</u></p>

<p align = "center">জংলা - একতালা।</p>

<p align = "center">আমি কি এমতি রব (মা তারা)।<br/>আমার কি হবে গো দীন-দয়াময়ী॥<br/>আমি ক্রিয়াহীন, ভজন-বিহীন দীন-হীন অসম্ভব।<br/>আমার অসম্ভব আশা পুরাবে কি তুমি,<br/>আমি কি ও পদ পাব (মা তারা)॥<br/>সুপুত্র কুপুত্র যে হই সে হই, চরণে বিদিত সব।<br/>কুপুত্র হইলে, জননী কি ফেলে, এ কথা কাহারে কব॥<br/>(মা তারা)<br/>প্রসাদ কহিছে তারা ছাড়া,<br/>নাম কি আছে যে আর তা লব।<br/>তুমি তরাইতে পার তেঁই সে তারিণী,<br/>নামটী রেখেছেন ভব (মা তারা)॥</p>

<p><u>পাঠান্তর / পাঠভেদ</u>:</p>

<p align = "center">রাগিণী জঙলা। তাল খএরা।</p>

<p align = "center">আমি কি এমতি রব, (মা তারা)<br/>আমার কি হবে গো দীন-দয়াময়ী॥<br/>আমি ক্রিয়াহীন, ভজনবিহীন, দীন হীন,<br/>অসম্ভব আমার অসম্ভব আশা পুরাবে কি তুমি,<br/>আমি কি ও পদ পাব মা তারা॥<br/>সুপুত্র কুপুত্র যে হই সে হই চরণে বিদিত সব,<br/>কুপুত্র হইলে, জননী কি ফেলে, একথা কাহারে কব<br/>মা তারা।<br/>প্রসাদ কহিছে, তারা ছাড়া নাম কি আছে আর<br/>তা লব।<br/>তুমি তরাইতে পার তেঁই সে তারিণী,<br/>নামটী রেখেছেন ভব (মা তারা)</p>

</div><div align = "center" class = "dtop"><a href = "102_022.html">Prev</a> | <a target = "_top" href = "index.html">Up</a> | <a href = "102_024.html">Next</a><br/><br/><br/><a href = "#Top">Go to top</a></div></body></html>



