<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_005.html">Prev</a> | <a target = "_top" href = "index.html">Up</a> | <a href = "102_007.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৬</u></p>

<p align = "center">প্রসাদী সুর - একতালা।</p>

<p align = "center">অভয় পদে প্রাণ সঁপেছি।<br/>আমি আর কি শমনভয় রেখেছি॥<br/>কালী নাম কল্পতরু, হৃদয়ে রোপণ করেছি।<br/>আমি দেহ বেচে ভবের হাটে, দুর্গানাম কিনে এনেছি॥<br/>দেহের মধ্যে সুজন যে জন, তাঁর ঘরেতে ঘর করেছি।<br/>এবার শমন এলে, হৃদয় খুলে, দেখাব ভেবে রেখেছি॥<br/>সারাৎসার তারানাম, আপন শিখাগ্রে বেঁধেছি।<br/>রামপ্রসাদ বলে দুর্গা ব'লে, যাত্রা ক'রে বসে আছি॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">অভয় পদে প্রাণ সঁপেছি।<br/>আমি আর কি যমের ভয় রেখেছি॥<br/>কালীনাম কল্পতরু, হৃদয়ে রোপণ ক'রেছি।<br/>আমি দেহ বেচে ভবের হাটে, দুর্গানাম কিনে এনেছি<br/>দেহের মধ্যে সুজন যেজন, তাঁর ঘরেতে ঘর করেছি।<br/>এবার শমন এলে, হৃদয় খুলে, দেখাব ভেবে রেখেছি॥<br/>সারাৎসার তারানাম, আপন শিখাগ্রে বেঁধেছি।<br/>রামপ্রসাদ বলে দুর্গা বলে, যাত্রা করে বসে আছি॥</p>

<p><u>পাঠান্তর / পাঠভেদ</u>:</p>

<p align = "center">রাগিণী জঙলা। তাল একতালা।</p>

<p align = "center">অভয় পদে প্রাণ সুপেছি,<br/>আমি আর কি যমের ভয় রেখেছি।<br/>কালীনাম মহামন্ত্র আত্ম-শির-শিখায় বেন্ধেছি,<br/>আপন দেহ বেচে ভবের হাটে দুর্গা নাম কিনে<br/>এনেছি।<br/>কালীনাম কল্পতরু, হৃদয়ে রোপণ করেছি।<br/>এবার সমন এলে হৃদয় খুলে দেখাব তাই ভেবে<br/>আছি॥<br/>দেহের মধ্যে ছজন কুজন, তাদের ঘরে দূর করেছি,<br/>রামপ্রসাদ বলে, দুর্গা বলে যাত্রা করে বসে আছি॥</p>

</div><div align = "center" class = "dtop"><a href = "102_005.html">Prev</a> | <a target = "_top" href = "index.html">Up</a> | <a href = "102_007.html">Next</a><br/><br/><br/><a href = "#Top">Go to top</a></div></body></html>



