<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_153.html">Prev</a> | <a target = "_top" href = "index.html">Up</a> | <a href = "102_155.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৫৪</u></p>

<p align = "center">প্রসাদী সুর - একতালা।</p>

<p align = "center">ভাল ব্যাপার মন কর্তে এলে।<br/>ভাসিয়ে মানব-তরী কারণজলে॥<br/>বাণিজ্য করিতে এলে, মন ভবনদীর জলে।<br/>ওরে, কেউ করিল দুনো ব্যাপার,<br/>কেহ কেহ বা হারালো মূলে॥<br/>ক্ষিত্যপ্ তেজ মরুৎ ব্যোম,<br/>বোঝাই আছে নায়ের খোলে।<br/>ওরে, ছয় দাঁড়ি ছয় দিকে টেনে<br/>গুঁড়ায় পা দে ডুবিয়ে দিলে॥<br/>পাঁচ জিনিস নে ব্যবসা করা পাঁচে ডেকে পাঁচে মিলে।<br/>যখন পাঁচে পাঁচ মিশায়ে যাবে,<br/>কি হবে তাই প্রসাদ বলে</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">ভাল ব্যাপার মন কর্তে এলে।<br/>ভাসিয়ে মানব-তরী কারণ-জলে॥<br/>বাণিজ্য করিতে এলে, মন ভবনদীর জলে,<br/>ওরে কেউ করিল দুনো ব্যাপার, কেউ হারালে লাভেমূলে॥<br/>ক্ষিত্যপ্তেজঃমরুদ্ব্যোম, বোঝাই আছে নায়ের খোলে।<br/>ওরে ছয় দাঁড়ি ছয় দিকে টেনে, গোড়ায় পা দে ডুবিয়ে দিলে॥<br/>পাঁচ জিনিস নে ব্যবসা করা, পাঁচে ডেকে পাঁচে মিলে।<br/>যখন পাঁচে পাঁচ মিশায়ে যাবে, কি হবে তাই প্রসাদ বলে॥</p>

</div><div align = "center" class = "dtop"><a href = "102_153.html">Prev</a> | <a target = "_top" href = "index.html">Up</a> | <a href = "102_155.html">Next</a><br/><br/><br/><a href = "#Top">Go to top</a></div></body></html>



