<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_170.html">Prev</a> | <a target = "_top" href = "index.html">Up</a> | <a href = "102_172.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৭১</u></p>

<p align = "center">প্রসাদী সুর - একতালা।</p>

<p align = "center">মন তোমার এই ভ্রম গেল না।<br/>কালী কেমন তাই চেয়ে দেখলে না॥<br/>ওরে, ত্রিভুবন যে মায়ের মূর্তি<br/>জেনেও কি তাই জান না॥<br/>জগৎকে সাজাচ্ছেন যে মা, দিয়ে কত রত্ন সোণা।<br/>ওরে, কোন্ লাজে সাজাতে চাস্ তাঁয়,<br/>দিয়ে ছার ডাকের গহনা॥<br/>জগৎকে খাওয়াচ্ছেন যে মা, সুমধুর খাদ্য নানা।<br/>ওরে কোন্ লাজে খাওয়াইতে চাস্ তাঁয়,<br/>আলো চাল আর বুট ভিজানা॥<br/>জগৎকে পালিছেন যে মা সাদরে তাই কি জান না।<br/>ওরে কেমনে দিতে চাস্ বলি,<br/>মেষ মহিষ আর ছাগলছানা॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মন কেন তোর ভ্রম গেল না।<br/>কালী কেমন তাই চেয়ে দেখলি না॥<br/>ওরে ত্রিভুবন যে মায়ের মূর্তি, জেনেও কি মন! তাই জান না।<br/>কোন্ লাজে তাঁর মাটির মূর্তি গড়িয়ে করিস্ উপাসনা॥<br/>জগৎকে সাজাচ্ছেন যে মা, দিয়ে কত রত্ন সোনা।<br/>ওরে কোন্ লাজে সাজাতে চাস্ তাঁয়, দিয়ে ছার ডাকের গহনা॥<br/>জগৎকে খাওয়াচ্ছেন যে মা, সুমধুর খাদ্য নানা।<br/>ওরে কোন্ লাজে খাওয়াতে চাস্ তাঁয়,<br/>আলোচাল আর বুট-ভিজানা॥<br/>জগৎকে পালিছেন যে মা, সাদরে তাও কি জান না।<br/>কেমনে দিতে চাস্ তুই বলি, মেষ মহিষ আর ছাগলছানা॥</p>

<p><u>পাঠান্তর / পাঠভেদ</u>:</p>

<p align = "center">মন, তোমার এই ভ্রম গেল না।<br/>কালী কেমন, তাই চেয়ে দেখলে না॥<br/>ওরে, ত্রিভুবন যে মায়ের মূর্তি, জেনেও কি তাই জান না?<br/>মাটির মূর্তি গড়িয়ে মন করতে চাও তাঁর উপাসনা॥<br/>জগৎকে সাজাচ্ছেন যে মা দিয়ে কত রত্ন সোনা।<br/>ওরে, কোন্ লাজে সাজাতে চাস্ তাঁয় দিয়ে ছার ডাকের গহনা?<br/>জগৎকে খাওয়াচ্ছেন যে মা সুমধুর খাদ্য নানা।<br/>ওরে কোন্ লাজে খাওয়াতে চাস্ তাঁয়<br/>আলোচাল আর বুট-ভিজানা?<br/>জগৎকে পালিছেন যে মা সাদরে তাই জান না।<br/>ওরে কেমনে দিতে চাস্ বলি মেষ মহিষ আর ছাগল-ছানা?<br/>প্রসাদ বলে, ভক্তি-মন্ত্র কেবল রে তাঁর উপাসনা।<br/>তুমি লোক-দেখানো করবে পূজা,<br/>মা তো আমার ঘুস খাবে না॥</p>

</div><div align = "center" class = "dtop"><a href = "102_170.html">Prev</a> | <a target = "_top" href = "index.html">Up</a> | <a href = "102_172.html">Next</a><br/><br/><br/><a href = "#Top">Go to top</a></div></body></html>



