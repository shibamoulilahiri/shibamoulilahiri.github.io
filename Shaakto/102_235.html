<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_234.html">Prev</a> | <a target = "_top" href = "index.html">Up</a> | <a href = "102_236.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২৩৫</u></p>

<p align = "center">প্রসাদী সুর - একতালা।</p>

<p align = "center">হয়েছি মা জোর ফরিয়াদী।<br/>এবার বুঝে বিচার কর শ্যামা,<br/>ঐ যে মন করিছে জামিনদারী, নেচে উঠে ছটা বাদী॥<br/>অবিদ্যা বিমাতার ব্যাটা, তারা ছটা কাম-আদি।<br/>যদি তুমি আমি এক হই তো, পুর হতে দূর করে দি॥<br/>বিমাতা মরেন শোকে, ছয়টায় যদি আমল না দি।<br/>সুখে নিত্যানন্দপুরে থাকি, পার হয়ে যাই ভবনদী॥<br/>হুজুরে তজবিজ কর মা, হাজির ফরিয়াদী দাদী।<br/>এই স্বোপার্জিত ভজনের ধন সাধারণ নয় যে তা দি॥<br/>মাতা আদ্যা, মহাবিদ্যা অদ্বিতীয় বাপ অনাদি।<br/>ও মা, তোমার পুতে, সতীনসুতে,<br/>জোর করে, কার কাছে কাঁদি॥<br/>প্রসাদ ভণে ভরসা মনে বাপ তো নহেন মিথ্যাবাদী।<br/>ঠেকে বারে বারে খুব চেতেছি,<br/>আর কি ফাঁদে পা দি॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">হয়েছি জোর ফরিয়াদী।<br/>এবার বুঝে বিচার কর শ্যামা॥<br/>ঐ যে মন করিছে জামিনদারী নেচে উঠে ছটা বাদী॥<br/>অবিদ্যা বিমাতার ব্যাটা, তারা ছটা কাম আদি।<br/>যদি তুমি আমি এক হই তো পুর হতে দূর করে দি॥<br/>বিমাতা মরেন শোকেতে, ছটায় যদি আমল না দি।<br/>সুখে নিত্যানন্দ-পুরে থাকি, পার হয়ে যাই আশানদী॥<br/>হুজুরে তজবিজ কর মা হাজির ফরিয়াদী দাদী।<br/>এই স্বোপার্জিত ভজনের ধন সাধারণ নয় যে তা দি॥<br/>মাতা আদ্যা মহাবিদ্যা, অদ্বিতীয় বাপ অনাদি।<br/>ওমা তোমার পুতে সতীন-সুতে, জোর করে কার কাছে কাঁদি॥<br/>প্রসাদ ভণে ভরসা মনে বাপতো নহেন মিথ্যাবাদী।<br/>ঠেকে বারে বারে খুব চেতেছি আর কি এবার ফাঁদে পা দি॥</p>

<p><u>পাঠান্তর / পাঠভেদ</u>:</p>

<p align = "center">হোয়েছি জোর ফরিয়াদী।<br/>এবার বুঝে বিচার কর শ্যামা।<br/>হোয়েছি জোর ফরিয়াদী।<br/>মন করিছে জানিবদারী, নেচে উঠে ছটা বাদি॥<br/>অবিদ্যা বিমাতার বেটা তারা ছটা কাম আদি।<br/>যদি তুমি আমি এক হইতো পুরে হোতে দূর<br/>কোরে দি॥<br/>বিমাতা মরেন শোকে ছটায় যদি আমল না দি।<br/>সুখে নিত্যানন্দপুরে থাকি, পার হোয়ে যাই আশা-<br/>নদী॥<br/>হুজুরে তজবিজ কর মা হাজির ফরিয়াদি দাদি।<br/>এই স্বোপার্জিত ভজন-ধন সাধারণ নয় যে তা দি॥<br/>মাতা আদ্যা মহাবিদ্যা অদ্বিতীয় বাপ অনাদি।<br/>এমা তোমার পুতে, সতিন্-সুতে জোর করে, কার<br/>কাছে কাঁদি॥<br/>প্রসাদ ভণে ভরসা মনে বাপ তো নহেন মিথ্যাবাদী<br/>ঠেকে বারে বারে খুব চেতেছি আরকি এবার ফাঁদে<br/>পা দি॥</p>

</div><div align = "center" class = "dtop"><a href = "102_234.html">Prev</a> | <a target = "_top" href = "index.html">Up</a> | <a href = "102_236.html">Next</a><br/><br/><br/><a href = "#Top">Go to top</a></div></body></html>



