<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_049.html">Prev</a> | <a target = "_top" href = "index.html">Up</a> | <a href = "102_051.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৫০</u></p>

<p align = "center">বিভাস - তিওট।</p>

<p align = "center">এলো চিকুরভার, এ বামা,<br/>মার মার মার রবে ধায়।<br/>রূপে আলো করে ক্ষিতি, গজপতিরূপ গতি,<br/>রতিপতি-মতি মোহ পায়॥<br/>অপযশ কুলে কালী, কূল নাশ করে কালী,<br/>নিশুম্ভ নিপাতি কালী, সব সেরে যায়।<br/>সকল সেরে যায়, এ কি ঠেকিলাম দায়,<br/>এ জন্মের মত বিদায়॥<br/>কাল বলে এত কাল, এড়ালেম এ জঞ্জাল,<br/>সেই কাল চরণে লুটায়।<br/>টেনে ফেল রম্ভাফল, গঙ্গাজল বিল্বদল,<br/>শিবপূজার এই ফল, অশিব ঘটায়॥<br/>অশিব ঘটায়, এই দনুজ ভটায়, কি কুরব রটায়॥<br/>ভব দৈব রূপ শব, মুখে নাহি মাত্র রব,<br/>কার ভরসায় রব হায়।<br/>চিনিলাম ব্রহ্মময়ী,&nbsp;&nbsp;&nbsp;&nbsp;&nbsp;&nbsp;&nbsp;&nbsp;হই বা না হই জয়ী,<br/>নিতান্ত করুণাময়ী, স্থান দিবে পায়॥<br/>স্থান দিবে পায়, নিতান্ত মন তায়, এ জন্ম কর্ম সায়॥<br/>প্রসাদ বলে ভাল বটে, এ বুদ্ধি ঘটেছে ঘটে,<br/>এ সঙ্কটে প্রাণে বাঁচা দায়।<br/>মরণে কি আছে ভয়, জন্মের দক্ষিণা হয়,<br/>দক্ষিণাতে মন লয় কর দৈত্যরায়।<br/>ওহে দৈত্যরায়, ভজ এই দক্ষিণায়,<br/>আর কি কাজ আশায়॥</p>

<p><u>পাঠান্তর / পাঠভেদ</u>:</p>

<p align = "center">রাগিণী বিভাষ। তাল তিওট।</p>

<p align = "center">এলো চিকুরভার, এ বামা মার মার রবে ধায়।<br/>রূপে আলো করে ক্ষিতি, গজপতি রূপবতী গতি<br/>রতিপতি-মতি মোহে রে।<br/>অপযশ কুলে কালী, কুল নাশ করে কালী,<br/>নিশুম্ভ নিপাত কালী, সব সেরে যায়।<br/>সকল সেরে হায়, একি ঠেকিলাম দায়, এজন্মের মত<br/>বিদায়। কাল বলে এড়ালাম যে জঞ্জাল,<br/>সেই কাল চরণে লুটায়।<br/>টেনে ফেলে রম্ভাফল, গঙ্গাজল বিল্বদল,<br/>শিবপূজার এই ফল অশিব ঘটায়॥<br/>অশিব ঘটায়, এই দনুজ ঘটায়, কি কুরব রটায়<br/>ভব দৈব রূপ শব, মুখে মাত্র নাহি রব,<br/>কার ভরসায় রব হায়।<br/>চিনিলাম ব্রহ্মময়ী,&nbsp;&nbsp;&nbsp;&nbsp;&nbsp;&nbsp;&nbsp;&nbsp;হই বা না হই জয়,<br/>নিতান্ত করুণাময়ী স্থান দিবে পায়॥<br/>স্থান দিবে পায়, নিতান্ত মন তায়, এজন্ম কর্ম সায়<br/>প্রসাদ বলে ভাল বটে, এ বুদ্ধি ঘটেছে ঘটে,<br/>এ সঙ্কটে প্রাণ বাঁচা দায়।<br/>মরণে কি আছে ভয়, জন্মের দক্ষিণা হয়,<br/>দক্ষিণাতে মন লয় কর দৈত্যরায়॥<br/>ওহে দৈত্যরায়, এই ভজ দক্ষিণায়,<br/>আর কি কাজ আশায়॥</p>

</div><div align = "center" class = "dtop"><a href = "102_049.html">Prev</a> | <a target = "_top" href = "index.html">Up</a> | <a href = "102_051.html">Next</a><br/><br/><br/><a href = "#Top">Go to top</a></div></body></html>



