<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "027_016.html">Prev</a> | <a target = "_top" href = "index.html">Up</a> | <a href = "027_018.html">Next</a></div><div class = "dtop">

<p align = "center">গিরিশচন্দ্র ঘোষ</p>

<p align = "center"><u>১৭</u></p>

<p align = "center">শিহরি মা মনে হ'লে, কাল সকালে নিয়ে যাবে।<br/>মরি ত্রাসে, কৈলাসে গে কেমনে মা দিন কাটাবে॥<br/>রবি-শশী নাহি হেরে, ঘন মেঘে রাখে ঘেরে,<br/>ভূতদানা তার সদাই ফেরে, মুখপানে তার কেবা চাবে॥<br/>ভিক্ষে ক'রে আনলে পরে, তবে হাঁড়ি চ'ড়বে ঘরে,<br/>মন বোঝাব কেমন ক'রে, কপালপোড়া কে ঘোচাবে॥<br/>আপন ঝোঁকে ক্ষেপা থাকে, মানুষ নয়, বোঝাব কা'কে,<br/>সে দেখবে কি দেখবি তাকে - নিত্য ভাং ধুতুরা খাবে॥</p>

<p><u>পাঠান্তর / পাঠভেদ</u>:</p>

<p align = "center">শিহরি মা মনে হ'লে, কাল সকালে নিয়ে যাবে।<br/>মরি ত্রাসে, কৈলাসে গো কেমনে মা দিন কাটাবে॥<br/>রবি-শশী নাহি হেরে, ঘন মেঘে রাখে ঘেরে,<br/>ভূতদানা তার সদাই ফেরে মুখপানে তার কেবা চাবে॥<br/>ভিক্ষে ক'রে আনলে পরে, তবে হাঁড়ি চ'ড়বে ঘরে,<br/>মন বোঝাব কেমনে ক'রে, কপালপোড়া কে ঘোচাবে॥<br/>আপন ঝোঁকে ক্ষেপা থাকে, মানুষ নয় বোঝাব কা'কে,<br/>সে দেখবে কি দেখবি তাকে - নিত্য ভাং ধুতুরা খাবে॥</p>

</div><div align = "center" class = "dtop"><a href = "027_016.html">Prev</a> | <a target = "_top" href = "index.html">Up</a> | <a href = "027_018.html">Next</a><br/><br/><br/><a href = "#Top">Go to top</a></div></body></html>



