<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_195.html">Prev</a> | <a target = "_top" href = "index.html">Up</a> | <a href = "102_197.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৯৬</u></p>

<p align = "center">লগ্নী - আড়খেমটা।</p>

<p align = "center">মা বসন পর,<br/>বসন পর বসন পর, মা গো বসন পর তুমি।<br/>চন্দনে চর্চিত জবা, পদে দিব আমি গো॥<br/>কালীঘাটে কালী তুমি, মা গো কৈলাসে ভবানী।<br/>বৃন্দাবনে রাধাপ্যারী, গোকুলে গোপিনী গো॥<br/>পাতালেতে ছিলে মা গো, হয়ে ভদ্রকালী।<br/>কত দেবতা করেছে পূজা, দিয়ে নরবলি গো॥<br/>কার বাড়ী গিয়েছিলে, মা গো কে করেছে সেবা।<br/>শিরে দেখি রক্তচন্দন, পদে রক্ত-জবা গো॥<br/>ডানি হস্তে বরাভয়, মা গো বাম হস্তে অসি।<br/>কাটিয়া অসুরের মুণ্ড করেছ রাশি রাশি গো॥<br/>অসিতে রুধিরধারা, মা গো গলে মুণ্ডমালা।<br/>হেঁটমুখে চেয়ে দেখ পদতলে ভোলা গো॥<br/>মাথায় সোণার মুকুট, মা গো ঠেকেছে গগনে।<br/>মা হয়ে বালকের পাশে, উলঙ্গ কেমনে গো॥<br/>আপনে পাগল পতি পাগল,<br/>মা গো আরও পাগল আছে।<br/>দ্বিজ রামপ্রসাদ হয়েছে পাগল,<br/>চরণ পাবার আশে গো॥</p>

<p><u>পাঠান্তর / পাঠভেদ</u>:</p>

<p align = "center">লহরী - আড়াঠেকা</p>

<p align = "center">মা বসন পর।<br/>বসন পর, বসন পর, মাগো! বসন পর তুমি।<br/>চন্দনে চর্চিত জবা, পদে দিব আমি গো॥<br/>কালীঘাটে কালী তুমি, মাগো কৈলাসে ভবানী।<br/>বৃন্দাবনে রাধাপ্যারী, গোকুলে গোপিনী গো॥<br/>পাতালেতে ছিলে মাগো, হয়ে ভদ্রকালী।<br/>কত দেবতা করেছে পূজা, দিয়ে নরবলি গো॥<br/>কার বাড়ী গিয়াছিলে, মাগো, কে করেছে সেবা।<br/>শিরে দেখি রক্ত চন্দন, পদে রক্ত জবা গো॥<br/>ডানি হস্তে বরাভয়, মাগো বাম হস্তে অসি।<br/>কাটিয়া অসুরের মুণ্ড, করেছ রাশি রাশি গো॥<br/>অসিতে রুধিরধারা, মাগো, গলে মুণ্ডমালা।<br/>হেঁটমুখে চেয়ে দেখ, পদতলে ভোলা গো॥<br/>মাথায় সোনার মুকুট, মাগো, ঠেকেছে গগনে।<br/>মা হয়ে বালকের পাশে, উলঙ্গ কেমনে গো॥<br/>আপনি পাগল, পতি পাগল, মাগো আরও পাগল আছে<br/>ওমা, রামপ্রসাদ হয়েছে পাগল, চরণ পাবার আশে গো॥</p>

<p><u>পাঠান্তর / পাঠভেদ</u>:</p>

<p align = "center">রাগিণী ললিত তাল আড়খেমটা।</p>

<p align = "center">বসন পরো মা বসন পরো তুমি,<br/>রাঙা চন্দনে মাখিয়া জবা পদে দিব আমি।<br/>খড়্গ হস্তে রুধিরধারা এমা মুণ্ডমালা গলে,<br/>একবার হেঁট নয়নে চেয়ে দেখ মা পতি পদতলে গো মা॥<br/>সবে বলে পাগল পাগল এমা আরো পাগল আছে,<br/>রামপ্রসাদ হয়েছে পাগল চরণ পাবার আশে॥</p>

<p><u>পাঠান্তর / পাঠভেদ</u>:</p>

<p align = "center">মা বসন পর।<br/>বসন পর, বসন পর, মাগো, বসন পর তুমি।<br/>চন্দনে চর্চিত জবা পদে দিব আমি গো॥<br/>কালীঘাটে কালী তুমি, মাগো কৈলাসে ভবানী।<br/>বৃন্দাবনে রাধাপ্যারী, গোকুলে গোপিনী গো॥<br/>পাতালেতে ছিলে মাগো হয়ে ভদ্রকালী।<br/>কত দেবতা করেছে পূজা, দিয়ে নরবলি গো॥<br/>কার বাড়ী গিয়েছিলে মাগো, কে করেছে সেবা!<br/>শিরে দেখি রক্তচন্দন, পদে রক্তজবা গো॥<br/>ডানি হস্তে বরাভয়, মাগো বাম হস্তে অসি।<br/>কাটিয়া অসুরের মুণ্ড করেছ রাশি রাশি গো॥<br/>অসিতে রুধির-ধারা, মাগো গলে মুণ্ডমালা।<br/>হেঁটমুখে চেয়ে দেখ, পদতলে ভোলা গো॥<br/>মাথায় সোনার মুকুট, মাগো ঠেকেছে গগনে।<br/>মা হ'য়ে বালকের পাশে উলঙ্গ কেমনে গো॥<br/>আপনি পাগল, পতি পাগল, মাগো আরও পাগল আছে -<br/>দ্বিজ রামপ্রসাদ হয়েছে পাগল, চরণ পাবার আশে গো॥</p>

</div><div align = "center" class = "dtop"><a href = "102_195.html">Prev</a> | <a target = "_top" href = "index.html">Up</a> | <a href = "102_197.html">Next</a><br/><br/><br/><a href = "#Top">Go to top</a></div></body></html>



