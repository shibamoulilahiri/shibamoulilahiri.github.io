<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_100.html">Prev</a> | <a target = "_top" href = "index.html">Up</a> | <a href = "102_102.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১০১</u></p>

<p align = "center">প্রসাদী সুর - একতালা।</p>

<p align = "center">ছি ছি মন তুই বিষয়-লোভা।<br/>কিছু জান না, মান না, শুন না, কথা॥<br/>ধর্মাধর্ম দুটো অজা, তুচ্ছ খুঁটায় বেঁধে থোবা।<br/>ওরে জ্ঞান-খড়্গে বলি দান করিলে কৈবল্য পাবা॥<br/>কল্যাণকারিণী বিদ্যা, তার ব্যাটার মত লবা।<br/>ওরে, মায়া-সূত্র, ভেদসূত্র, তারে দূরে হাকায়ে দেবা॥<br/>আত্মারামের অন্নভোগ, দুটা সেই মাকে দিবা।</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">ছি মন তুই বিষয়লোভা।<br/>কিছু জান না, মান না, শুন না কথা॥<br/>অশুচি শুচিকে ল'য়ে দিব্য ঘরে কর শোভা।<br/>যদি দুই সতীনে পীরিত হয়, তবে শ্যামা মারে পাবা<br/>ধর্মাধর্ম দুটো অজা, তুচ্ছ খোঁটায় বেঁধে থোবা।<br/>ওরে জ্ঞানখড়্গে বলিদান করিলে কৈবল্য পাবা॥<br/>কল্যাণকারিণী বিদ্যা, তার ব্যাটার মত লবা।<br/>ওরে মায়াসূত্র ভেদসূত্র তারে দূরে হাঁকায়ে দেবা॥<br/>আত্মারামের অন্নভোগ, দুটা সেই মাকে দিবা।<br/>রামপ্রসাদ দাসে কয় শেষে, ব্রহ্মরসে মিশাইবা॥</p>

<p><u>পাঠান্তর / পাঠভেদ</u>:</p>

<p align = "center">ছি মন তুই বিষয়লোভা।<br/>কিছু জাননা, মাননা, শুননা কথা,<br/>ছি মন তুই বিষয়লোভা॥<br/>অশুচি শুচিকে লোয়ে দিব্য ঘরে কর শোভা।<br/>যদি দুই সতিনে পীরিত হয় তবে শ্যামা মারে পাবা<br/>ধর্মাধর্ম দুটো অজা, তুচ্ছ খোঁটয়ে বেঁধে থোবা।<br/>ওরে জ্ঞান খড়্গে বলিদান করিলে কৈবল্য পাবা<br/>কল্যাণকারিণী বিদ্যা তার ব্যাটার মত লবা।<br/>ওরে মায়াসূত্র ভেদসুত তারে দূরে হাঁকায়ে দেবা<br/>আত্মারামের অন্নভোগ দুটো সেই মাকে দেবা।<br/>রামপ্রসাদ দাসে কয় শেষে ব্রহ্মরসে মিশাইবা</p>

</div><div align = "center" class = "dtop"><a href = "102_100.html">Prev</a> | <a target = "_top" href = "index.html">Up</a> | <a href = "102_102.html">Next</a><br/><br/><br/><a href = "#Top">Go to top</a></div></body></html>



