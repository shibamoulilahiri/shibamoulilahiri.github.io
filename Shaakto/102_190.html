<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_189.html">Prev</a> | <a target = "_top" href = "index.html">Up</a> | <a href = "102_191.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৯০</u></p>

<p align = "center">প্রসাদী সুর - একতালা।</p>

<p align = "center">মা আমায় ঘূরাবে কত?<br/>কলুর চোক-ঢাকা বলদের মত॥<br/>ভবের গাছে বেঁধে দিয়ে মা, পাক দিতেছ অবিরত।<br/>তুমি কি দোষে করিলে আমায়, ছ'টা কলুর অনুগত॥<br/>মা শব্দ মমতাযুত, কাঁদলে কোলে করে সুত।<br/>দেখি ব্রহ্মাণ্ডেরই এই রীত মা,<br/>আমি কি ছাড়া জগত॥<br/>দুর্গা দুর্গা দুর্গা ব'লে, তরে গেল পাপী কত।<br/>একবার খুলে দে চক্ষের ঠুলি দেখি শ্রীপদ মনের মত॥<br/>কুপুত্র অনেক হয় মা, কুমাতা নয় কখন ত।<br/>রামপ্রসাদের এই আশা, মা,<br/>অন্তে থাকি পদানত॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মা আমায় ঘুরাবে কত?<br/>কলুর চোকঢাকা বলদের মত॥<br/>ভবের গাছে বেঁধে দিয়ে মা পাক দিতেছ অবিরত।<br/>তুমি কি দোষে করিলে আমায় ছ'টা কলুর অনুগত॥<br/>আশী লক্ষ যোনি ভ্রমি পশুপক্ষী-আদি যত।<br/>তবু গর্ভধারণ নয় নিবারণ যাতনাতে হলেম হত॥<br/>মা শব্দ মমতাযুত, কাঁদলে কোলে করে সুত।<br/>দেখি ব্রহ্মাণ্ডেরই এই রীতি মা, আমি কি ছাড়া জগত॥<br/>দুর্গা দুর্গা দুর্গা ব'লে, ত'রে গেল পাপী কত।<br/>একবার খুলে দে মা চোকের ঠুলি, হেরি গো তোর অভয় পদ॥<br/>কুপুত্র অনেক হয় মা, কুমাতা নয় কখনত।<br/>(প্রসাদ যে কুপুত্র তোমার করে রেখ পদানত॥)<br/>রামপ্রসাদের এই আশা মা, অন্তে থাকি পদানত॥</p>

<p><u>পাঠান্তর / পাঠভেদ</u>:</p>

<p align = "center">মা আমায় ঘুরাবে কত,<br/>কলুর চোখ-ঢাকা বলদের মত?<br/>ভবের গাছে বেঁধে<sup><a href="#fn1" id="ref1">1</a></sup> দিয়ে মা, পাক দিতেছ অবিরত।<br/>তুমি কি দোষে করিলে আমায়, ছ'টা কলুর অনুগত॥<br/>মা-শব্দ মমতাযুত, কাঁদলে কোলে করে সুত, -<br/>দেখি ব্রহ্মাণ্ডেরই এই রীতি মা, আমি কি ছাড়া জগত?<br/>দুর্গা দুর্গা দুর্গা ব'লে, তরে গেল পাপী কত।<br/>একবার খুলে দে মা চোখের ঠুলি, দেখি<br/>শ্রীপদ মনের মত<sup><a href="#fn2" id="ref2">2</a></sup>॥<br/>কুপুত্র অনেক হয় মা, কুমাতা নয় কখনতো।<br/>রামপ্রসাদের এই আশা মা, অন্তে থাকি পদানত<sup><a href="#fn3" id="ref3">3</a></sup>॥</p>

<p><u>পাঠান্তর / পাঠভেদ</u>:</p>

<p align = "center">মা আমায় ঘুরাবে কত,<br/>কলুর চোখ-ঢাকা বলদের মত?<br/>ভবের গাছে বেঁধে দিয়ে মা, পাক দিতেছ অবিরত।<br/>তুমি কি দোষে করিলে আমায়, ছ'টা কলুর অনুগত॥<br/>মা-শব্দ মমতাযুত, কাঁদলে কোলে করে সুত, -<br/>দেখি ব্রহ্মাণ্ডেরই এই রীতি মা, আমি কি ছাড়া জগত?<br/>দুর্গা দুর্গা ব'লে, তরে গেল পাপী কত।<br/>একবার খুলে দে মা চোখের ঠুলি, দেখি শ্রীপদ মনের মত॥<br/>কুপুত্র অনেক হয় মা, কুমাতা নয় কখনতো।<br/>রামপ্রসাদের এই আশা মা, অন্তে থাকি পদানত॥</p>

<hr></hr>

<p><sup id="fn1">1. জুড়ে।<a href="#ref1" title="Jump back to footnote 1 in the text.">↩</a></sup></p>

<p><sup id="fn2">2. দুটি অভয় পদ।<a href="#ref2" title="Jump back to footnote 2 in the text.">↩</a></sup></p>

<p><sup id="fn3">3. প্রসাদ যে কুপুত্র মা তোর, ক'রে রেখো পদানত।<a href="#ref3" title="Jump back to footnote 3 in the text.">↩</a></sup></p>

</div><div align = "center" class = "dtop"><a href = "102_189.html">Prev</a> | <a target = "_top" href = "index.html">Up</a> | <a href = "102_191.html">Next</a><br/><br/><br/><a href = "#Top">Go to top</a></div></body></html>



