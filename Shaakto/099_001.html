<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "099.html">Prev</a> | <a target = "_top" href = "index.html">Up</a> | <a href = "100.html">Next</a></div><div class = "dtop">

<p align = "center">রামচন্দ্র রায়</p>

<p align = "center"><u>১</u></p>

<p align = "center">তারিণি, ভবরোগে ব্যথিত জীবন, করি কি এখন?<br/>কলুষ-পৈত্তিকে অঙ্গ করিছে দহন।<br/>বাসনা-বাত প্রবল, টুটাইছে জ্ঞান-বল,<br/>প্রবৃত্তি-কফেতে কণ্ঠ করিছে রোধন॥<br/>বিষয়-কুপথ্য যত, আহার করি সতত,<br/>ক্রমশঃ রোগ বর্ধিত, বিকার লক্ষণ,<br/>আশা-রূপ-পিপাসায় অস্থির করিছে আমায়,<br/>বুঝি এ বিষম দায় নাহি বিমোচন।<br/>মোহ-তন্দ্রা প্রতিক্ষণ, প্রলাপ কু-আলাপন,<br/>মায়া-রূপ ভ্রম ভীষণ, করি দরশন;<br/>তন্নাম অরুচিকর, জীবন রাখা দুষ্কর,<br/>বুঝি মা কাল-কিঙ্কর করে আক্রমণ।<br/>যদি দোষ ক্ষমা করি, এ সময়ে ক্ষেমঙ্করি,<br/>তব কৃপা-ধন্বন্তরি কর মা প্রেরণ;<br/>তবে রাম মূঢ়মতি, এ রোগে পায় অব্যাহতি,<br/>অনায়াসে করে গতি শান্তি-নিকেতন।</p>

<p><u>পাঠান্তর / পাঠভেদ</u>:</p>

<p align = "center">তারিণি, ভবরোগে ব্যথিত জীবন, করি কি এখন?<br/>কলুষ-পৈত্তিকে অঙ্গ করিছে দহন।<br/>বাসনা-বাত প্রবল, টুটাইছে জ্ঞান বল,<br/>প্রবৃত্তি-কফেতে কণ্ঠ করিছে রোধন॥<br/>বিষয়-কুপথ্য যত, আহার করি সতত,<br/>ক্রমশঃ রোগ বর্ধিত, বিকার লক্ষণ,<br/>আশা-রূপ-পিপাসায় অস্থির করিছে আমায়,<br/>বুঝি এ বিষম দায় নাহি বিমোচন।<br/>মোহ তন্দ্রা প্রতিক্ষণ, প্রলাপ কু-আলাপন,<br/>মায়ারূপ ভ্রম ভীষণ, করি দরশন;<br/>তন্নাম অরুচিকর, জীবন রাখা দুষ্কর,<br/>বুঝি মা কাল-কিঙ্কর করে আক্রমণ।<br/>যদি দোষ ক্ষমা করি, এ সময়ে ক্ষেমঙ্করি,<br/>তব কৃপা-ধন্বন্তরি কর মা প্রেরণ;<br/>তবে রাম মূঢ়মতি, এ রোগ পায় অব্যাহতি,<br/>অনায়াসে করে গতি শান্তি-নিকেতন।</p>

</div><div align = "center" class = "dtop"><a href = "099.html">Prev</a> | <a target = "_top" href = "index.html">Up</a> | <a href = "100.html">Next</a><br/><br/><br/><a href = "#Top">Go to top</a></div></body></html>



