<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "086_017.html">Prev</a> | <a target = "_top" href = "index.html">Up</a> | <a href = "086_019.html">Next</a></div><div class = "dtop">

<p align = "center">রঘুনাথ রায় (দেওয়ান; চুপি, নদীয়া)</p>

<p align = "center"><u>১৮</u></p>

<p align = "center">রাগিণী ললিত ঝিঝিট - তাল ঝাঁপতাল।</p>

<p align = "center">হরগৌরী মিলিতাঙ্গ হইয়ে কে বিহরে।<br/>কাঞ্চনে জড়িত যেন হীরকমণি শোভা করে॥<br/>আধ-মৌলি-জটা-পরিবেষ্টিত ফণী,<br/>কুল কুল ধ্বনি তাহে করিছে মন্দাকিনী,<br/>চরাচর চিকুর-বেণী কি শোভে আধ শিরে।<br/>কিবা লোহিতবরণ এক নয়নডোর ভরে,<br/>অপর নয়ন খঞ্জন জিনি রচিত কাজরে,<br/>গলে অক্ষমালা শোভে মানিক মুকুতা-হারে।<br/>রতন-কাঞ্চন-বলয়া অঙ্গুরী বাম ভুজে,<br/>অঙ্গুলি-দলেতে রবি নখরে বিধু সাজে,<br/>অন্য কর শোভিতেছে বিশাল ডম্বুরে।<br/>নীলপট্ট-অজিন-পরিধান অতি সুন্দর,<br/>বামপদকমলে বাজিছে নূপুর মঞ্জীর,<br/>দক্ষিণচরণে নৃত্য তাল ধরে।<br/>আধ ভালে ভালে কিবা শোভিছে বালার্ক ইন্দু,<br/>প্রকাশে অরুণকিরণ অর্ধ সিন্দুরবিন্দু,<br/>সদা আকিঞ্চন ভাবে ঐ রূপ অন্তরে।</p>

</div><div align = "center" class = "dtop"><a href = "086_017.html">Prev</a> | <a target = "_top" href = "index.html">Up</a> | <a href = "086_019.html">Next</a><br/><br/><br/><a href = "#Top">Go to top</a></div></body></html>



