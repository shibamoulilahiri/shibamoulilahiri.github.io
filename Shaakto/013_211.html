<!doctype html>
<html>
<head>
    <title>
    শাক্ত পদাবলী
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "013_210.html">Prev</a> | <a target = "_top" href = "index.html">Up</a> | <a href = "013_212.html">Next</a>
</div>

<div class = "dtop">

<p align = "center">কমলাকান্ত ভট্টাচার্য (সাধক)</p>

<p align = "center"><u>২১১</u></p>

<p align = "center">রাগিণী খট যোগিয়া। তাল জলদ্ তেতালা।</p>

<p align = "center">রাণী বলে জটিল শঙ্কর, কেমন আছো গো! হর, চন্দ্রশেখর-<br/>শূলপাণি, গো!॥<br/>যে অবধি নয়নে, হেরিলাম ত্রিলোচনে, আমি তোমার অধিক<br/>তাঁরে জানি, গো!॥<br/>তাঁর পরিধান বাঘছাল, আভরণ হাড়মাল, মুকুটভূষণ শিশুফণি।<br/>জিনি রজতাচল, অতিশয় সুনির্মল, ভস্মভূষিত তনুখানি॥<br/>আমার শপথ তোরে, স্বরূপে কহ না মোরে, প্রবলমতিনী সুরধুনী।<br/>স্বামীর সোহাগে ভাষে, সে তোরে কেমন বাসে, তাই ভাবি দিবস-<br/>রজনী, গো!॥<br/>কমলাকান্তের বাণী, শুন ওগো গিরিরাণি! আশুতোষ দেবচূড়া-<br/>মণি। না জানে আপনার্ পর, যে আসে তাহারি ঘর, সুখে আছে<br/>তোমার নন্দিনী, গো!॥</p>

<p><u>পাঠান্তর / পাঠভেদ</u>:</p>

<p align = "center">রাগিণী খট যোগিয়া - তাল জলদতেতালা।</p>

<p align = "center">রাণী বলে জটিল শঙ্কর, কেমন আছে গো হর,<br/>চন্দ্রশেখর শূলপাণি গো।<br/>যে অবধি নয়নে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;হেরিলাম ত্রিলোচনে,<br/>আমি তোমার অধিক তারে জানি গো।<br/>তার পরিধান বাঘছাল,&nbsp;&nbsp;&nbsp;&nbsp;&nbsp;&nbsp;&nbsp;&nbsp;আভরণ হাড়মাল,<br/>মুকুটভূষণ শিশুফণী।<br/>জিনি রজতাচল,&nbsp;&nbsp;&nbsp;&nbsp;&nbsp;&nbsp;&nbsp;&nbsp;অতিশয় নির্মল,<br/>ভস্মভূষিত তনুখানি।<br/>আমার শপথ তোরে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;স্বরূপে কহ না মোরে,<br/>প্রবলসতিনী সুরধনি।<br/>শ্যামার সোহাগে ভাষে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সে তোরে কেমন বাসে<br/>তাই ভাবি দিবসরজনী গো।<br/>কমলাকান্তের বাণী,&nbsp;&nbsp;&nbsp;&nbsp;&nbsp;&nbsp;&nbsp;&nbsp;শুন ওগো গিরিরাণী,<br/>আশুতোষ দেবচূড়ামণি<br/>না জানে আপন পর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যে আসে তাহারি ঘর,<br/>সুখে আছে তোমার নন্দিনী গো।</p>

</div>

<div align = "center" class = "dtop">
<a href = "013_210.html">Prev</a> | <a target = "_top" href = "index.html">Up</a> | <a href = "013_212.html">Next</a>
<br/><br/><br/>
<a href = "#Top">Go to top</a>
</div>

</body>
</html>



