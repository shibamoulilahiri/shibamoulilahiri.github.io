<!doctype html>
<html>
<head>
    <title>
    শাক্ত পদাবলী
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "001.html">Prev</a> | <a target = "_top" href = "index.html">Up</a> | <a href = "002.html">Next</a>
</div>

<div class = "dtop">

<p align = "center">অক্ষয়চন্দ্র সরকার</p>

<p align = "center"><u>১</u></p>

<p align = "center">গিরিরাজ হে, জামায়ে এনো মেয়ের সঙ্গে।<br/>মেয়ের যেরূপ মন, মায়ে বোঝে যেমন,<br/>পুরুষ পাষাণ তুমি, বুঝ না তেমন,<br/>তাই শিবের নাম করি, আমার নাম ধরি,<br/>উপহাস করিতেছ রঙ্গে॥<br/>আমি ভুলি নাই আরবারের কথা,<br/>মায়ের মনে, আমি মা হয়ে দিয়াছি ব্যথা,<br/>উমা এলো বাহিরদুয়ারে,<br/>কোলে করি ত্বরা ক'রে, জিজ্ঞাসি উমারে,<br/>"আমার শিব তো আছেন ভাল?"<br/>উমা বলে - "আছেন ভাল", - চোখে দেয় অঞ্চল,<br/>বলে - "চোখে কি হলো? আমার চোখে কি হলো?"<br/>আমি বুঝিনু সকল, কেন চোখে দেয় অঞ্চল,<br/>হিয়ের জল ঝিয়ের চোখে উথলিল,<br/>জামায়ের প্রসঙ্গে॥<br/>আমি ভুলি নাই আরবারের কথা,<br/>সরমে মরমের কথা, হিয়েয় আছে গাঁথা।<br/>কার্তিকে রাখিয়া বুকে, নাচায় গৌরী থেকে থেকে,<br/>সোনার কার্তিক তোমায় দেখে, উঠে চমকে;<br/>বলে তোমায় দেখিয়ে - "মা, ও মা, ও কে দাঁড়ায়ে?"<br/>উমা বলে - "তোমার দাদা ঐ, বাবা, আমার বাবা ঐ।"<br/>বাপ-সোহাগে বাপের ছেলে, জড়িয়ে মায়ের ধরে গলে,<br/>বলে - "মা, আমার বাবা কই,<br/>বাবা কেন এল না, ও মা বল না!"<br/>ব'লে কেশে ধ'রে টানে, উমা চাহি আমার পানে,<br/>বলে - "কেন এলেন না, তোমার দিদি জানে।"<br/>আমি সেই অবধি, সরমে মরমে আছি মনোভঙ্গে॥</p>

<p><u>পাঠান্তর / পাঠভেদ</u>:</p>

<p align = "center">গিরিরাজ হে, জামায়ে এনো মেয়ের সঙ্গে।<br/>মেয়ের যেরূপ মন, মায়ে বোঝে যেমন,<br/>পুরুষ পাষাণ তুমি, বুঝ না তেমন,<br/>তাই শিবের নাম করি, আমার নাম ধরি, উপহাস করিতেছ রঙ্গে॥<br/>আমি ভুলি নাই আরবারের কথা,<br/>মায়ের মনে, আমি মা হয়ে দিয়াছি ব্যথা,<br/>উমা এলো বাহিরদুয়ারে,<br/>কোলে করি ত্বরা ক'রে জিজ্ঞাসি উমারে,<br/>"আমার শিব তো আছেন ভাল?"<br/>উমা বলে "আছেন ভাল", - চোখে দেয় অঞ্চল,<br/>বলে - "চোখে কি হলো? আমার চোখে কি হলো?"<br/>আমি বুঝিনু সকল, কেন চোখে দেয় অঞ্চল,<br/>হিয়ের জল ঝিয়ের চোখে উথলিল, জামায়ের প্রসঙ্গে॥<br/>আমি ভুলি নাই আরবারের কথা,<br/>সরমে মরমের কথা, হিয়েয় আছে গাঁথা।<br/>কার্তিকে রাখিয়া বুকে, নাচায় গৌরী থেকে থেকে,<br/>সোনার কার্তিক তোমায় দেখে, উঠে চমকে;<br/>বলে তোমায় দেখিয়ে - "মা, ও মা, ও কে দাঁড়ায়ে?"<br/>উমা বলে - "তোমার দাদা ঐ, বাবা, আমার বাবা ঐ।"<br/>বাপ-সোহাগে বাপের ছেলে, জড়িয়ে মায়ের ধরে গলে,<br/>বলে - "মা আমার বাবা কই।<br/>বাবা কেন এল না, ওমা বল না।"<br/>ব'লে কেশে ধরে টানে, উমা চাহি আমার পানে;<br/>বলে - "কেন এলেন না, তোমার দিদি জানে।"<br/>আমি সেই অবধি, সরমে মরমে আছি মনোভঙ্গে॥</p>

</div>

<div align = "center" class = "dtop">
<a href = "001.html">Prev</a> | <a target = "_top" href = "index.html">Up</a> | <a href = "002.html">Next</a>
<br/><br/><br/>
<a href = "#Top">Go to top</a>
</div>

</body>
</html>



