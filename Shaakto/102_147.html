<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_146.html">Prev</a> | <a target = "_top" href = "index.html">Up</a> | <a href = "102_148.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৪৭</u></p>

<p align = "center">বাজবে গো মহেশের হৃদে, আর নাচিস্ নে ক্ষেপা মাগী।<br/>মরে নাই শিব বেঁচে আছে, যোগে আছে মহাযোগী॥<br/>যে দেখি তোর চরণের জোর, নাচলে শিবের ভাঙবে পাঁজর।<br/>বিষখেকো শিব নয় গো সজোর, তোর লাগি ওর মন বিরাগী॥<br/>খেয়ে গরল হয় নাই মরণ, শিব ছল ক'রে মুদেছে নয়ন।<br/>কপট<sup><a href="#fn1" id="ref1">1</a></sup> মরণ করছে সাধন, ও চরণ তোর পাবার লাগি॥<br/>ভাঙ খেয়ে ভাঙরের মতি, শিব হ'য়ে আছে শবাকৃতি।<br/>দীন রামপ্রসাদ কয়, এই মিনতি, নেবে নাচ মা শিব-সোহাগী॥</p>

<p><u>পাঠান্তর / পাঠভেদ</u>:</p>

<p align = "center">বাজবে গো মহেশের হৃদে, আর নাচিস্ নে ক্ষেপা মাগী।<br/>মরে নাই শিব বেঁচে আছে, যোগে আছে মহাযোগী॥<br/>যে দেখি তোর চরণের জোর, নাচলে শিবের ভাঙবে পাঁজর।<br/>বিষখেকো শিব নয় গো সজোর, তোর লাগি ওর মন বিরাগী।<br/>খেয়ে গরল হয় নাই মরণ, শিব ছল করে মুদেছে নয়ন।<br/>কপট মরণ করেছে সাধন, ও চরণ তোর পাবার লাগি।<br/>ভাঙ খেয়ে ভাঙরের মতি, শিব হ'য়ে আছে শবাকৃতি।<br/>দীন রামপ্রসাদ কয়, এই মিনতি, নেবে নাচ মা শিব-সোহাগী।</p>

<hr></hr>

<p><sup id="fn1">1. ফাঁকির।<a href="#ref1" title="Jump back to footnote 1 in the text.">↩</a></sup></p>

</div><div align = "center" class = "dtop"><a href = "102_146.html">Prev</a> | <a target = "_top" href = "index.html">Up</a> | <a href = "102_148.html">Next</a><br/><br/><br/><a href = "#Top">Go to top</a></div></body></html>



