<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "106_004.html">Prev</a> | <a target = "_top" href = "index.html">Up</a> | <a href = "106_006.html">Next</a></div><div class = "dtop">

<p align = "center">শম্ভুচন্দ্র রায় (কুমার) / দ্বিজ শম্ভুচন্দ্র</p>

<p align = "center"><u>৫</u></p>

<p align = "center">দুর্গা তোমার দুর্গাদাসে দুর্গমেতে সহায় থেকো।<br/>ক'রে দয়া মহামায়া পদ-ছায়া দিয়ে রেখো।<br/>শঙ্কটে পড়িয়ে যখন, ভাবিব শ্রীঅভয়চরণ,<br/>অভয়দাত্রী হ'য়ে তখন মাভৈঃ মাভৈঃ ব'লে ডেকো।<br/>গৌরব করি লোকের কাছে, মা আমার স্বপক্ষে আছে,<br/>সে গর্ব হয় খর্ব পাছে, এই বড় হয় মনের দুঃখ।<br/>দ্বিজ শম্ভুচন্দ্র ভাবে, শিবের বাক্য রেখো শিবে,<br/>মানস পূর্ণ হয় মা তবে, কালকে ক'রে যাব ডেকো।</p>

<p><u>পাঠান্তর / পাঠভেদ</u>:</p>

<p align = "center">দুর্গা তোমার দুর্গাদাসে দুর্গমেতে সহায় থেকো।<br/>ক'রে দয়া মহামায়া পদ-ছায়া দিয়ে রেখো।<br/>সঙ্কটে পড়িয়ে যখন ভাবিব শ্রীঅভয়াচরণ,<br/>অভয়দাত্রী হ'য়ে তখন মাভৈঃ মাভৈঃ ব'লে ডেকো।<br/>গৌরব করি লোকের কাছে, মা, আমার স্বপক্ষে আছে,<br/>সে গর্ব হয় খর্ব পাছে, এই বড় হয় মনের দুঃখ।<br/>দ্বিজ শম্ভুচন্দ্র ভাবে, শিবের বাক্য রেখো শিবে,<br/>মানস পূর্ণ হয় না তবে, কালকে ক'রে যাব ডেকো॥</p>

</div><div align = "center" class = "dtop"><a href = "106_004.html">Prev</a> | <a target = "_top" href = "index.html">Up</a> | <a href = "106_006.html">Next</a><br/><br/><br/><a href = "#Top">Go to top</a></div></body></html>



