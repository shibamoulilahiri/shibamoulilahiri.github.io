<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_192.html">Prev</a> | <a target = "_top" href = "index.html">Up</a> | <a href = "102_194.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৯৩</u></p>

<p align = "center">প্রসাদী সুর - একতালা।</p>

<p align = "center">মা গো তারা ও শঙ্করী।<br/>কোন্ অবিচারে আমার পরে,<br/>কর্লে দুঃখের ডিক্রী জারি॥<br/>এক আসামী ছয়টা প্যায়দা,<br/>বল মা কিসে সামাই করি।<br/>আমার ইচ্ছা করে ঐ ছয়টারে,<br/>বিষ খাওয়াইয়ে প্রাণে মারি॥<br/>প্যায়দার রাজা কৃষ্ণচন্দ্র, তার নামেতে নীলাম জারি।<br/>ঐ যে পান বেচে খায় কৃষ্ণ পান্তি,<br/>তারে দিলে জমিদারী॥<br/>হুজুরে দরখাস্ত দিতে, কোথা পাব টাকা-কড়ি।<br/>আমায় ফিকিরে ফকির বানায়ে,<br/>ব'সে আছ রাজকুমারী॥<br/>হুজুরে উকীল যে জনা, ডিসমিসে তার আশয় ভারি।<br/>ক'রে আসল সন্দি, সওয়াল বন্দী<br/>যেরূপে মা আমি হারি॥<br/>পলাইতে স্থান নাই মা, বল কিবা উপায় করি।<br/>ছিল, স্থানের মধ্যে অভয় চরণ<br/>তাও নিয়েছেন ত্রিপুরারি॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মা গো তারা ও শঙ্করী।<br/>কোন্ অবিচারে আমার উপর, কল্লে দুঃখের ডিক্রীজারি॥<br/>এক আসামী ছয়টা প্যাদা, বল মা কিসে সামাই করি।<br/>আমার ইচ্ছা করে, ঐ ছ'টারে গরল খাইয়ে প্রাণে মারি<br/>প্যাদার রাজা কৃষ্ণচন্দ্র, তার নামেতে নিলামজারি।<br/>ঐ যে পান বেচে খায় কৃষ্ণপান্তি, তারে দিলি জমিদারী॥<br/>হুজুরে দরখাস্ত দিতে, কোথা পাব টাকা কড়ি।<br/>আমায় ফিকিরে ফকির বানায়ে, বসে আছ রাজকুমারী॥<br/>হুজুরে উকীল যে জনা, ডিস্মিস্ তার আশয় ভারি।<br/>করে আসল সন্ধি, সওয়ালবন্দী, যেরূপেতে আমি হারি॥<br/>পলাইতে স্থান নাই মা, বল কিবা উপায় করি।<br/>ছিল স্থানের মধ্যে অভয় চরণ, তাও নিয়াছেন ত্রিপুরারি॥</p>

<p><u>পাঠান্তর / পাঠভেদ</u>:</p>

<p align = "center">মা গো তারা ও শঙ্করি,<br/>কোন্ অবিচারে আমার 'পরে, করলে দুঃখের ডিক্রী জারি?<br/>এক আসামী ছয়টা প্যাদা, বল্ মা কিসে সামাই করি।<br/>আমার ইচ্ছা করে, ঐ ছয়টারে, বিষ খাওয়াইয়ে প্রাণে মারি॥<br/>প্যাদার রাজা কৃষ্ণচন্দ্র, তার নামেতে নিলাম জারি।<br/>ঐ যে পান বেচে খায় কৃষ্ণ পান্তি, তারে দিলে জমিদারী॥<br/>হুজুরে দরখাস্ত দিতে, কোথা পাব টাকা কড়ি।<br/>আমায় ফিকিরে ফকির বানায়ে, বসে আছ রাজকুমারী॥<br/>হুজুরে উকিল যে জনা, ডিসমিসে তাঁর আশয় ভারি।<br/>ক'রে আসল সন্ধি, সওয়াল বন্দি, যেরূপে মা আমি হারি॥<br/>পালাইতে স্থান নাই মা, বল কিবা উপায় করি।<br/>ছিল স্থানের মধ্যে অভয় চরণ - তাও নিয়েছেন ত্রিপুরারি॥</p>

<p><u>পাঠান্তর / পাঠভেদ</u>:</p>

<p align = "center">মা গো তারা ও শঙ্করি,<br/>কোন্ অবিচারে আমার 'পরে, করলে দুঃখের ডিক্রী জারি?<br/>এক আসামী ছয়টা প্যাদা বল্ মা কিসে সামাই করি।<br/>আমার ইচ্ছা করে, ঐ ছয়টারে, বিষ খাওয়াইয়ে প্রাণে মারি॥<br/>প্যাদার রাজা কৃষ্ণচন্দ্র, তার নামেতে নিলাম জারি।<br/>ঐ যে পান বেচে খায় কৃষ্ণ পান্তি, তারে দিলে জমিদারী॥<br/>হুজুরে দরখাস্ত দিতে, কোথা পাব টাকা কড়ি।<br/>আমায় ফিকিরে ফকির বানায়ে, বসে আছ রাজকুমারী॥<br/>হুজুরে উকিল যে জনা, ডিসমিসে তাঁর আশয় ভারি<br/>ক'রে আসল সন্ধি, সওয়াল বন্দি, যেরূপে মা আমি হারি॥<br/>পালাইতে স্থান নাই মা, বল কিবা উপায় করি।<br/>ছিল স্থানের মধ্যে অভয় চরণ - তাও নিয়েছেন ত্রিপুরারি॥</p>

</div><div align = "center" class = "dtop"><a href = "102_192.html">Prev</a> | <a target = "_top" href = "index.html">Up</a> | <a href = "102_194.html">Next</a><br/><br/><br/><a href = "#Top">Go to top</a></div></body></html>



