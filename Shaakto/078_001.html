<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "078.html">Prev</a> | <a target = "_top" href = "index.html">Up</a> | <a href = "079.html">Next</a></div><div class = "dtop">

<p align = "center">মধুসূদন দত্ত (মাইকেল)</p>

<p align = "center"><u>১</u></p>

<p align = "center">যেয়ো না রজনি, আজি ল'য়ে তারাদলে।<br/>গেলে তুমি, দয়াময়ি, এ পরাণ যা'বে!<br/>উদিলে নির্দয় রবি উদয়-অচলে,<br/>নয়নের মণি মোর নয়ন হারাবে!<br/>বার মাস তিতি, সতি, নিত্য অশ্রুজলে,<br/>পেয়েছি উমায় আমি; কি সান্ত্বনা-ভাবে -<br/>তিনটি দিনেতে, কহ লো তারা-কুন্তলে,<br/>এ দীর্ঘ বিরহ-জ্বালা এ মন জুড়া'বে?<br/>তিন দিন স্বর্ণদীপ জ্বলিতেছে ঘরে<br/>দূর করি' অন্ধকার; শুনিতেছি বাণী -<br/>মিষ্টতম এ সৃষ্টিতে এ কর্ণকুহরে।<br/>দ্বিগুণ আঁধার ঘর হবে, আমি জানি,<br/>নিবাও এ দীপ যদি - কহিলা কাতরে<br/>নবমীর নিশা-শেষে গিরীশের রাণী।</p>

<p><u>পাঠান্তর / পাঠভেদ</u>:</p>

<p align = "center">যেয়ো না রজনি আজি, ল'য়ে তারাদলে।<br/>গেলে তুমি, দয়াময়ি এ পরাণ যা'বে!<br/>উদিলে নির্দয় রবি উদয়-অচলে,<br/>নয়নের মণি মোর নয়ন হারাবে!<br/>বার মাস তিতি, সত্যি, নিত্য অশ্রুজলে,<br/>পেয়েছি উমায় আমি; কি সান্ত্বনা-ভাবে -<br/>তিনটি দিনেতে, কহ লো তারা-কুন্তলে,<br/>এ দীর্ঘ বিরহ-জ্বালা এ মন জুড়া'বে।<br/>তিনদিন স্বর্ণদীপ জ্বলিতেছে ঘরে<br/>দূর করি' অন্ধকার; শুনিতেছি বাণী -<br/>মিষ্টতম এ সৃষ্টিতে এ কর্ণকুহরে।<br/>দ্বিগুণ আঁধারে ঘর হবে, আমি জানি,<br/>নিবাও এ দীপ যদি - কহিলা কাতরে<br/>নবমীর নিশা-শেষে গিরীশের রাণী॥</p>

</div><div align = "center" class = "dtop"><a href = "078.html">Prev</a> | <a target = "_top" href = "index.html">Up</a> | <a href = "079.html">Next</a><br/><br/><br/><a href = "#Top">Go to top</a></div></body></html>



