<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_014.html">Prev</a> | <a target = "_top" href = "index.html">Up</a> | <a href = "102_016.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৫</u></p>

<p align = "center">প্রসাদী সুর - একতালা</p>

<p align = "center">আমার সনদ দেখে যা রে।<br/>আমি কালীর সুত, যমের দূত,<br/>বল গে যা তোর যমরাজারে॥<br/>সনদ দিলেন গণপতি, পার্বতীর অনুমতি,<br/>আমার হাজির জামিন ষড়ানন,<br/>সাক্ষী আছে নন্দীবরে॥<br/>সনদ আমার উরস্ পাটে, যেম্নি সনদ তেম্নি টাটে,<br/>তাতে স্ব-অক্ষরে দস্তখৎ, করেছেন দিগম্বরে॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">আমার সনদ দেখে যারে।<br/>আমি কালীর সুত, যমের দূত বলগে যা তোর যমরাজারে॥<br/>সনদ দিলেন গণপতি, পার্বতীর অনুমতি।<br/>আমার হাজির জামিন ষড়ানন, সাক্ষী আছে নন্দীবরে॥<br/>সনদ আমার উরস্ পাটে, যেম্নি সনদ তেম্নি টাটে।<br/>তাতে স্ব-অক্ষরে দস্তখৎ, করেছেন যে দিগম্বরে॥<br/>সনদ পেলাম মায়ের কাছে, এতে কি আর গলদ আছে।<br/>প্রসাদ বলে ভয় দেখালে যাবরে মায়ের দরবারে॥</p>

</div><div align = "center" class = "dtop"><a href = "102_014.html">Prev</a> | <a target = "_top" href = "index.html">Up</a> | <a href = "102_016.html">Next</a><br/><br/><br/><a href = "#Top">Go to top</a></div></body></html>



