<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_016.html">Prev</a> | <a target = "_top" href = "index.html">Up</a> | <a href = "102_018.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৭</u></p>

<p align = "center">টুরী-জায়েনপুরী - একতালা।</p>

<p align = "center">আমায় ছোঁও না রে শমন আমার জাত গিয়েছে।<br/>যে দিন কৃপাময়ী আমায় কৃপা করেছে॥<br/>শোন রে শমন বলি আমার জাত কিসে গিয়াছে।<br/>(ওরে শমন রে)<br/>আমি ছিলেম গৃহবাসী, ফেলে সর্বনাশী,<br/>আমায় সন্ন্যাসী করেছে॥<br/>মন রসনা এই দুজনা, কালীর নামে দল বেঁধেছে।<br/>(ওরে শমন রে)<br/>ইহা ক'রে শ্রবণ, রিপু ছয় জন, ডিঙা ছাড়িয়াছে॥</p>

<p><u>পাঠান্তর / পাঠভেদ</u>:</p>

<p align = "center">টুরী-জায়েনপুরী - একতালা</p>

<p align = "center">আমায় ছুঁয়োনা রে শমন আমার জাত গিয়েছে।<br/>যে দিন কৃপাময়ী আমায় কৃপা করেছে॥<br/>শোনরে শমন বলি আমার জাত কিসে গিয়েছে।<br/>আমি ছিলেম গৃহবাসী, কেলে সর্বনাশী,<br/>আমায় সন্ন্যাসী করেছে॥<br/>মন-রসনা এই দুজনা, কালীর নামে দল বেঁধেছে।<br/>ইহা ক'রে শ্রবণ, রিপু ছয়জন, ডিঙা ছেড়ে চলে গেছে॥<br/>যে জোরে একঘরে আমি, সে জোর আমার বজায় আছে।<br/>প্রসাদ বলে বেজাত ম'লে যম যেন আসে না কাছে॥</p>

</div><div align = "center" class = "dtop"><a href = "102_016.html">Prev</a> | <a target = "_top" href = "index.html">Up</a> | <a href = "102_018.html">Next</a><br/><br/><br/><a href = "#Top">Go to top</a></div></body></html>



