<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_230.html">Prev</a> | <a target = "_top" href = "index.html">Up</a> | <a href = "102_232.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২৩১</u></p>

<p align = "center">প্রসাদী সুর - একতালা।</p>

<p align = "center">সামাল্ সামাল্ ডুবল তরী।<br/>আমার মন রে ভোলা, গেল বেলা, ভজলে না হরসুন্দরী॥<br/>প্রবঞ্চনার বিকিকিনি ক'রে ভরা কৈলে ভারী।<br/>সারা দিন কাটালে ঘাটে ব'সে, সন্ধ্যাবেলা ধর্লে পাড়ী॥<br/>একে তোর জীর্ণ তরী, কলুষেতে হলো ভারী।<br/>যদি পার হবি মন ভবার্ণবে, শ্রীনাথে কর কাণ্ডারী॥<br/>তরঙ্গ দেখিয়া ভারী, পলাইল ছয়টা দাঁড়ী।<br/>এখন গুরু ব্রহ্ম সার কর মন,<br/>যিনি হন ভব-কাণ্ডারী॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">সামাল্ সামাল্ ডুবলো তরী।<br/>আমার মনরে ভোলা, গেল বেলা, ভজলে না হরসুন্দরী॥<br/>প্রবঞ্চনার বিকীকিনি, করে ভরা কৈলে ভারি।<br/>সারাদিন কাটালে ঘাটে বসে', সন্ধ্যাবেলা ধরলে পাড়ি॥<br/>একে তোর জীর্ণ তরী, কলুষেতে হ'ল ভারি।<br/>যদি পার হবি মন ভবার্ণবে, মায়েরে কর কাণ্ডারী॥<br/>তরঙ্গ দেখিয়া ভারি, পলাইল ছয়টা দাঁড়ী।<br/>এখন গুরু ব্রহ্ম সার কর মন, প্রসাদ মায়ের আজ্ঞাকারী॥</p>

</div><div align = "center" class = "dtop"><a href = "102_230.html">Prev</a> | <a target = "_top" href = "index.html">Up</a> | <a href = "102_232.html">Next</a><br/><br/><br/><a href = "#Top">Go to top</a></div></body></html>



