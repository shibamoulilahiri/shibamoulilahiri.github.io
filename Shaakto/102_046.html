<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_045.html">Prev</a> | <a target = "_top" href = "index.html">Up</a> | <a href = "102_047.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৪৬</u></p>

<p align = "center">প্রসাদী সুর - একতালা।</p>

<p align = "center">এবার কালী তোমায় খাব।<br/>(খাব খাব গো দীন-দয়াময়ী)<br/>তারা গণ্ডযোগে জন্ম আমার,<br/>গণ্ডযোগে জনমিলে, সে হয় যে মা-খেকো ছেলে,<br/>এবার তুমি খাও কি আমি খাই মা,<br/>দুইটার একটা ক'রে যাব॥<br/>ডাকিনী যোগিনী দুটা, তরকারী বানায়ে খাব।<br/>তোমার মুণ্ডমালা কেড়ে নিয়ে, অম্বলে সম্ভার চড়াব॥<br/>হাতে কালী মুখে কালী, সর্বাঙ্গে কালী মাখিব।<br/>যখন আসবে শমন বাঁধবে ক'সে,<br/>সেই কালী তার মুখে দিব॥<br/>খাব খাব বলি মা গো উদরস্থ না করিব।<br/>এই হৃদিপদ্মে বসাইয়ে, মনোমানসে পূজিব॥<br/>যদি বল কালী খেলে, কালের হাতে ঠেকা যাব।<br/>আমার ভয় কি তাতে,<br/>কালী ব'লে কালেরে কলা দেখাব॥<br/>কালীর বেটা শ্রীরামপ্রসাদ, ভালমতে তাই জানাব।<br/>তাতে মন্ত্রের সাধন শরীরপতন,<br/>যা হবার তাই ঘটাইব॥</p>

<p><u>পাঠান্তর / পাঠভেদ</u>:</p>

<p align = "center">এবার কালী তোমায় খাব,<br/>খাব খাব গো দীন-দয়াময়ি!<br/>তারা গণ্ডযোগে জন্ম আমার॥<br/>গণ্ডযোগে জনমিলে, সে হয় যে মা-খেকো ছেলে।<br/>এবার তুমি খাও কি আমি খাই মা, দুটার একটা ক'রে যাব॥<br/>ডাকিনী যোগিনী দিয়ে, তরকারী বানায়ে খাব।<br/>তোমার মুণ্ডমালা কেড়ে নিয়ে, অম্বলে সম্ভার চড়াব॥<br/>হাতে কালী, মুখে কালী, সর্বাঙ্গে কালী মাখিব।<br/>যখন আসবে শমন বাঁধবে ক'ষে, সেই কালী তার মুখে দিব॥<br/>খাব খাব বলি মাগো, উদরস্থ না করিব।<br/>এই হৃদি-পদ্মে বসাইয়ে, মনোমানসে পূজিব॥<br/>যদি বল, কালী খেলে কালের হাতে ঠেকা যাব,<br/>আমার ভয় কি তা'তে, কালী ব'লে কালেরে কলা দেখাব।<br/>কালীর বেটা শ্রীরামপ্রসাদ, ভাল মতে তাই জানাব,<br/>তা'তে মন্ত্রের সাধন শরীরপতন, যা হবার তাই ঘটাইব॥</p>

</div><div align = "center" class = "dtop"><a href = "102_045.html">Prev</a> | <a target = "_top" href = "index.html">Up</a> | <a href = "102_047.html">Next</a><br/><br/><br/><a href = "#Top">Go to top</a></div></body></html>



