<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_031.html">Prev</a> | <a target = "_top" href = "index.html">Up</a> | <a href = "102_033.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৩২</u></p>

<p align = "center">ঝিঁঝিট - জলদ-তেতালা।</p>

<p align = "center">আরে ঐ আইল কে রে ঘনবরণী।<br/>কে রে নবীনা নগনা লাজ-বিরহিতা, ভুবন মোহিতা,<br/>এ কি অনুচিতা কুলের কামিনী॥<br/>কুঞ্জরবরগতি আসবে আবেশ,<br/>লোলিতবসনা গলিত কেশ,<br/>সুর-নর শঙ্কা করে হেরি বেশ,<br/>হুঙ্কার-রবে রে দনুজ-দলনী॥<br/>কে রে নব-নীল-কমল-কলিকাবলী,<br/>অঙ্গুলি দংশন করিছে অলি,<br/>মুখচন্দ্রে চকোরগণ, অধর অর্পণ<br/>করত পূর্ণ শশধর বলি।<br/>ভ্রমর চকোরেতে লাগিল বিবাদ,<br/>এ কহে নীলকমল, ও কহে চাঁদ,<br/>দোঁহে দোঁহ করতহি নাদ,<br/>চিচিকি গুণগুণ করিয়ে ধ্বনি॥<br/>কে রে জঘন সুচারু, কদলী-তরু-নিন্দিত,<br/>রুধির অধীর বহিছে,<br/>তদূর্ধ্বে কটিবেড়া, নরকর-ছড়া,<br/>কিঙ্কিণী-সহ শোভা করিছে,<br/>করতলস্থল, নিরমল অতিশয়,<br/>বামে অসিমুণ্ড দক্ষিণে বরাভয়,<br/>খণ্ড খণ্ড করে রথ গজ হয়,<br/>জয় জয় ডাকিছে সঙ্গিনী॥<br/>কে রে ঊর্ধ্বতর ভূধর, হেরি হেরি পয়োধর,<br/>করিকুম্ভ ভয়ে বিদরে,<br/>অপরূপ এ কি আর, চণ্ডমুণ্ডহার,<br/>সুন্দরী সুন্দর পরে।<br/>প্রফুল্ল বদনে রদন ঝলকে,<br/>মৃদুহাস্য প্রকাশ্য দামিনী নলকে,<br/>রবি অনল শশী ত্রিনয়ন পলকে,<br/>দম্ফে কম্পে সঘনে ধরণী॥</p>

<p><u>পাঠান্তর / পাঠভেদ</u>:</p>

<p align = "center">রাগিণী ঝিঝিট। তাল জলদ তেতালা।</p>

<p align = "center">আরে ঐ আইল কেরে ঘনবরণী।<br/>কেরে নবীনা নগনা লাজরহিতা, ভুবন মোহিতা<br/>একি অনুচিতা কুলের কামিনী॥<br/>কুঞ্জরবরগতি আসবে আবেশ, লোহিতরসনা<br/>গলিত কেশ, সুর-নরে শঙ্কা করয়ে হেরি বেশ,<br/>হুঙ্কার-রবে রে দনুজদলনী।<br/>কেরে নবনীল কমলকলিকাদল বলিয়া দংশন<br/>করিছে অলি, নখচন্দ্রে চকোরগণ অধর অর্পণ<br/>করতঃ পূর্ণ শশধর বলি॥<br/>ভ্রমর চকোরেতে লাগিল বিবাদ, এ কহে নীল-<br/>কমল ও কহে চাঁদ দোঁহে করতহি নাদ,<br/>চিচিকি গুণগুণ করয়ে ধ্বনি॥<br/>জঘন সুচারু কদলী-তরু-নিন্দিত<br/>রুধির অধীর বহিছে।<br/>তদূর্ধ্ব কটিবেড়া নরকর-ছড়া কিঙ্কিণী-<br/>সহ শোভা করিছে॥<br/>করতল স্থলনলদল অতিশয়, বামে অসিমুণ্ড<br/>দক্ষিণে বরাভয়, খল খল করে রথ গজ হয়,<br/>জয় জয় ভাবিছে সঙ্গে সঙ্গিনী॥<br/>ঊর্ধ্বভয় ভূধর হেরি হেরি করিকুম্ভ ভয়ে বিদরে।<br/>অপরূপ কি এ আর, চণ্ডমুণ্ড হার সুন্দরী সুন্দর পরে॥<br/>প্রফুল্ল বদনে রদন ঝলকে, মৃদুহাস্য প্রকাশ্য<br/>দামিনী নলকে, রবি অনল অসী ত্রিনয়ন পলকে,<br/>দম্ফে কম্পে মদনে ধরণী॥</p>

</div><div align = "center" class = "dtop"><a href = "102_031.html">Prev</a> | <a target = "_top" href = "index.html">Up</a> | <a href = "102_033.html">Next</a><br/><br/><br/><a href = "#Top">Go to top</a></div></body></html>



