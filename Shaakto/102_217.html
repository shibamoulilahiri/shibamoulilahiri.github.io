<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_216.html">Prev</a> | <a target = "_top" href = "index.html">Up</a> | <a href = "102_218.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২১৭</u></p>

<p align = "center">প্রসাদী সুর - একতালা।</p>

<p align = "center">শমন আসার পথ ঘুচেছে।<br/>আমার মনের সন্ধ দূরে গেছে॥<br/>ওরে আমার ঘরের নবদ্বারে, চারি শিব চৌকী রয়েছে॥<br/>এক খুঁটিতে ঘর রয়েছে, তিন রজ্জুতে বাঁধা আছে।<br/>সহস্রদলকমলে শ্রীনাথ, অভয় দিয়ে ব'সে আছে॥<br/>দ্বারে আছে শক্তি বাঁধা চৌকিদারী ভার লয়েছে।<br/>সে শক্তির জোরে চেতন ক'রে<br/>তাইতে প্রাণ নির্ভয়ে আছে॥<br/>মূলাধারে স্বাধিষ্ঠানে কণ্ঠমূলে ভুরুমাঝে<br/>এ চারিস্থানে চারি শিব, নবদ্বারে চৌকি আছে॥<br/>রামপ্রসাদ বলে এই ঘরে, চন্দ্র সূর্য উদয় আছে।<br/>ওরে তমো নাশ করি তারা<br/>হৃদ্মন্দিরে বিরাজিছে॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">শমন আসার পথ ঘুচেছে।<br/>আমার মনের সন্দ দূরে গেছে॥<br/>ওরে আমার ঘরের নবদ্বারে, চারি শিব চৌকি রয়েছে;<br/>এক খুঁটিতে ঘর রয়েছে, তিন রজ্জুতে বাঁধা আছে।<br/>সহস্রদলকমলে শ্রীনাথ, অভয় দিয়ে ব'সে আছে॥<br/>দ্বারে আছে শক্তি বাঁধা চৌকিদারী ভার লয়েছে।<br/>সে শক্তির জোরে চেতন ক'রে তাইতে প্রাণ নির্ভয়ে আছে।<br/>মূলাধারে স্বাধিষ্ঠানে কণ্ঠমূলে ভুরুমাঝে।<br/>এ চারিস্থানে চারি শিব, নবদ্বারে চৌকি আছে॥<br/>রামপ্রসাদ বলে এই ঘরে, চন্দ্রসূর্য-উদয় আছে।<br/>ওরে তমোনাশ করি তারা হৃদ্মন্দিরে বিরাজিছে॥</p>

<p><u>পাঠান্তর / পাঠভেদ</u>:</p>

<p align = "center">রাগিণী জঙলা। তাল একতালা।</p>

<p align = "center">সমন আসার পথ ঘুচেছে,<br/>আমার মনের সন্ধ দূরে গেছে।<br/>ওরে আমার ঘরের নবদ্বারে চারি শিব চৌকি<br/>রয়েছে॥<br/>এক খুঁটিতে ঘর রয়েছে, তিন রজ্জুতে বাঁধা আছে<br/>সহস্রদলকমলে শ্রীনাথ অভয় দিয়ে বসে আছে<br/>দ্বারে আছে শক্তি বাঁধা চৌকিদারি ভার লয়েছে।<br/>সে শক্তির জোরে চেতন করে,<br/>তাইতে প্রাণ নির্ভয়ে আছে॥<br/>মূলাধারে স্বাধিষ্ঠানে, কণ্ঠমূলে ভ্রূকমলে,<br/>এই চারিস্থানে চারি শিব নবদ্বারে চৌকি আছে<br/>রামপ্রসাদ বলে ঘরে চন্দ্রসূর্যের উদয় আছে,<br/>তমোনাশ করি তারা হৃদমন্দিরে বিরাজিছে॥</p>

</div><div align = "center" class = "dtop"><a href = "102_216.html">Prev</a> | <a target = "_top" href = "index.html">Up</a> | <a href = "102_218.html">Next</a><br/><br/><br/><a href = "#Top">Go to top</a></div></body></html>



