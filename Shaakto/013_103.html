<!doctype html>
<html>
<head>
    <title>
    শাক্ত পদাবলী
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "013_102.html">Prev</a> | <a target = "_top" href = "index.html">Up</a> | <a href = "013_104.html">Next</a>
</div>

<div class = "dtop">

<p align = "center">কমলাকান্ত ভট্টাচার্য (সাধক)</p>

<p align = "center"><u>১০৩</u></p>

<p align = "center">রাগিণী ঝিঝিট। তাল ঠুংরি॥</p>

<p align = "center">জয়া বল গো! পাঠান হবে না,<br/>হর মায়ের বেদন কেমন জানেনা॥<br/>তুমি যত বল আর, করি অঙ্গীকার, ও কথা আমারে বোলোনা॥<br/>ওগো! হৃদয়-মাঝারে, রাখিব বাছারে, প্রহরী এ দুটী নয়ন। যদি<br/>গিরিবর আসি কিছু কয়, জয়া! তখনি ত্যজিব জীবন। সবেমাত্র<br/>ধন, গৌরী মোর প্রাণ, তিনদিন যদি রয়না। তবে কি সুখ আমার,<br/>এ ছার ভবনে, এ দুঃখে প্রাণ আমার রবেনা॥<br/>যাতনা কেমন, না জানে কখন, বিশেষে রাজার কুমারী। আর কত<br/>দুঃখ পাবে সেখানে, জয়া! হর যে জনমভিক্ষারি। ওগো! শ্মশানে<br/>মশানে, লৈয়ে যায় সে ধনে, আপনার গুণ কিছু জানে না। আবার<br/>কোন লাজে হর, এসেছেন লইতে, জানেনা যে বিদায় দেবেনা॥<br/>তখন জয়া কহে বাণী, শুন শৈলরাণি! উপদেশ কহি তোমারে!<br/>কত বিরিঞ্চি-বাঞ্ছিত ওই পদ, তুমি তনয়া ভেবেছ যাহারে। কমলা-<br/>কান্তের, নিবেদন ধর, শিব বিনা শিবা পাবে না। যদি জামাতা শঙ্করে,<br/>পার রাখিবারে, তবে তোমার গৌরী যাবে না॥</p>

<p><u>পাঠান্তর / পাঠভেদ</u>:</p>

<p align = "center">রাগিণী জঙলা ঝিঝৌটী। তাল ঠুংরি।</p>

<p align = "center">জয়া বল গো পাঠান হবেনা,।<br/>হর মায়ের বেদন কেমন জানে না।<br/>তুমি যত বল আর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;করি অঙ্গীকার,<br/>ও কথা আমারে বলো না।<br/>ওগো হৃদয়-মাঝারে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;রাখিব বাছারে,<br/>প্রহরী দুটি নয়ন।<br/>যদি গিরিবর আসি&nbsp;&nbsp;&nbsp;&nbsp;&nbsp;&nbsp;&nbsp;&nbsp;কিছু কয় জয়া তখনি<br/>ত্যজিব প্রাণ।<br/>সবেমাত্র ধন, গৌরী মোর প্রাণ,<br/>তিনদিন যদি রয়না, তবে কি সুখ আমার<br/>এ ছার ভবনে, এ দুঃখে প্রাণ আর রবে না॥<br/>যাতনা কেমন, না জানে কখন,<br/>বিশেষে রাজার কুমারী!<br/>আর কত দুঃখ পাবে সেখানে,<br/>জয়া হর যে জনম-ভিখারি।<br/>ওগো শ্মশানে মশানে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;লইয়ে যায় এ ধনে,<br/>আপনার গুণ কিছু জানে না।<br/>আবার কোন লাজে হর এসেছেন লইতে<br/>জানেনা যে বিদায় দেবেনা।<br/>তখন জয়া কহে বাণী,&nbsp;&nbsp;&nbsp;&nbsp;&nbsp;&nbsp;&nbsp;&nbsp;শুন শৈলরাণী,<br/>উপদেশ কহি তোমারে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কত বিরিঞ্চিবাঞ্ছিত<br/>ঐ পদ তুমি তনয়া ভেবেছ যাহারে। কমলাকা-<br/>ন্তের, নিবেদন ধর, শিব বিনে শিবে পাবেনা,<br/>যদি জামাতা শঙ্করে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;পার রাখিবারে, তবে<br/>তোমার গৌরী যাবেনা।</p>

<p><u>পাঠান্তর / পাঠভেদ</u>:</p>

<p align = "center">জয়া, বল গো পাঠানো হবেনা।<br/>হর - মায়ের বেদন কেমন জানেনা॥<br/>তুমি যত বল আর, করি অঙ্গীকার, ও কথা আমারে ব'লোনা॥<br/>ওগো, হৃদয়-মাঝারে রাখিব বাছারে, প্রহরী এ দুটি নয়ন।<br/>যদি গিরিবর আসি কিছু কয়, জয়া, তখনি ত্যজিব জীবন॥<br/>সবেমাত্র ধন, গৌরী মোর প্রাণ, তিন দিন যদি রয় না -<br/>তবে কি সুখ আমার এ ছার ভবনে,<br/>এ দুঃখে প্রাণ আমার রবে না॥<br/>যাতনা কেমন, না জানে কখন, বিশেষে রাজার কুমারী।<br/>আর কত দুঃখ পাবে সেখানে, জয়া, হর যে জনম-ভিখারী॥<br/>ওগো, শ্মশানে মশানে লৈয়ে যায় সে ধনে,<br/>আপনার গুণ কিছু জানে না।<br/>আবার কোন্ লাজে হর এসেছেন লইতে;<br/>জানে না যে বিদায় দেবে না॥<br/>তখন জয়া কহে বাণী, শুন শৈলরাণি,<br/>উপদেশ কহি তোমারে।<br/>কত বিরিঞ্চি-বাঞ্ছিত ঐ পদ, তুমি তনয়া ভেবেছ যাহারে।<br/>কমলাকান্তের নিবেদন ধর, শিব বিনা শিবা পাবে না।<br/>যদি জামাতা শঙ্করে পার রাখিবারে,<br/>তবে তোমার গৌরী যাবে না॥</p>

<p><u>পাঠান্তর / পাঠভেদ</u>:</p>

<p align = "center">জয়া, বল গো পাঠানো হবেনা।<br/>হর - মায়ের বেদন কেমন জানেনা॥<br/>তুমি যত বল আর, করি অঙ্গীকার, ও কথা আমারে ব'লোনা।<br/>ওগো, হৃদয়-মাঝারে রাখিব বাছারে, প্রহরী এ দুটি নয়ন।<br/>যদি গিরিবর আসি কিছু কয়, জয়া তখনি ত্যজিব জীবন॥<br/>সবেমাত্র ধন, গৌরী মোর প্রাণ, তিন দিন যদি রয় না -<br/>তবে কি সুখ আমার এ ছার ভবনে, এ দুঃখে প্রাণ আমার রবে না॥<br/>যাতনা কেমন, না জানে কখন, বিশেষে রাজার কুমারী।<br/>আর কত দুঃখ পাবে সেখানে, জয়া হর যে জনম-ভিখারী॥<br/>ওগো, শ্মশানে মশানে লৈয়ে যায় সে ধনে,<br/>আপনার গুণ কিছু জানে না।<br/>আবার কোন্ কাজে হর এসেছেন লইতে;<br/>জানে না যে বিদায় দেবে না॥<br/>তখন জয়া কহে রাণী, শুন শৈলরাণি,<br/>উপদেশ কহি তোমারে।<br/>কত বিরিঞ্চি-বাঞ্ছিত ঐ পদ, তুমি তনয়া ভেবেছ যাহারে।<br/>কমলাকান্তের নিবেদন ধর, শিব বিনা শিবা পাবে না॥<br/>যদি জামাতা শঙ্করে পার রাখিবারে।<br/>তবে তোমার গৌরী যাবে না।</p>

</div>

<div align = "center" class = "dtop">
<a href = "013_102.html">Prev</a> | <a target = "_top" href = "index.html">Up</a> | <a href = "013_104.html">Next</a>
<br/><br/><br/>
<a href = "#Top">Go to top</a>
</div>

</body>
</html>



