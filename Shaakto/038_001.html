<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "038.html">Prev</a> | <a target = "_top" href = "index.html">Up</a> | <a href = "039.html">Next</a></div><div class = "dtop">

<p align = "center">জয়নারায়ণ বন্দ্যোপাধ্যায়</p>

<p align = "center"><u>১</u></p>

<p align = "center">ভবনে ভবানী পাইয়া পাষাণী, পুলকে হ'য়ে মগনা,<br/>ঈশানী সম্বোধনেতে রাণী কয় ক'রে করুণা।<br/>মা তোমায় নয়ন-পথে হারিয়ে ত্রিনয়না,<br/>কেঁদে কেঁদে তারা চক্ষের তারা ছিল না।<br/>আজি সে-দিন ঘুচিল, সুদিন হইল,<br/>এ দিন হবে মনে না জানি।<br/>একবার আয় মা করি কোলে, দুখ্-পাসরা নন্দিনী।<br/>চারু-চন্দ্রাস্যে প্রাণ-উমা, ডাক 'মা', ব'লে 'মা',<br/>শুনে মা, জুড়াই তাপিত প্রাণী।<br/>সুধাই তাই ওগো ঈশানী,<br/>যার উমা জগতের মা, তার কি মা এমন হয়?<br/>হাঁ গো প্রাণের তারা, সে-ও কি উমা-হারা রয়;<br/>মা, তোর শ্রীমুখ না হেরে, যে দুখ অন্তরে -<br/>ছিলাম মণিহীন ফণী দিবা-যামিনী।<br/>ভাল মা গো, মা তোর যেন পাষাণী;<br/>তুই তো জগৎ-জননী,<br/>ভাল, তা ব'লে মা একবার মায়ে তোমার,<br/>মনে কর কৈ গো তারিণী?<br/>কৈলাস-শিখরে, শঙ্করের ঘরে গিয়ে মা, ভুলে থাক মায়।<br/>মা ব'লে করিস্ না মা মনেতে, এ দুখ বলি গো মা কা'য়।<br/>বালিকা কালিকায় না হেরে মা নয়নে,<br/>গেছে অশ্রুজলে দিন ও মা হর-অঙ্গনে।<br/>আমি একে মা অবলা, তাতে গো অচলা,<br/>শক্তিহীন শক্তি-তত্ত্বে ঈশানী।</p>

<p><u>পাঠান্তর / পাঠভেদ</u>:</p>

<p align = "center">ভবনে ভবানী পাইয়া পাষাণী পুলকে হ'য়ে মগনা,<br/>ঈশানী সম্বোধনেতে রাণী কয় ক'রে করুণা।<br/>মা তোমার নয়ন-পথে হারিয়ে ত্রিনয়না;<br/>কেঁদে কেঁদে তারা চক্ষের তারা ছিল না।<br/>আজি সে দিন ঘুচিল, সুদিন হইল,<br/>এ দিন হবে মনে না জানি।<br/>একবার আয় মা করি কোলে, দুখ্-পাসরা নন্দিনী।<br/>চারু-চন্দ্রাস্যে প্রাণ-উমা, ডাক 'মা', ব'লে 'মা',<br/>শুনে মা, জুড়াই তাপিত প্রাণী।<br/>সুধাই তাই ওগো ঈশানী,<br/>যার উমা জগতের মা, তার কি মা এমন হয়?<br/>হাঁ গো প্রাণের তারা, সে-ও কি উমা-হারা রয়;<br/>মা, তোর শ্রীমুখ না হেরে, যে দুখ অন্তরে -<br/>ছিলাম মণিহীন ফণী দিবা-যামিনী।<br/>ভাল মা গো, মা তোর যেন পাষাণী;<br/>তুই তো জগৎ-জননী,<br/>ভাল, তা বলে মা একবার মায়ে তোমার,<br/>মনে কর কৈ গো তারিণী?<br/>কৈলাস-শিখরে, শঙ্করের ঘরে গিয়ে মা, ভুলে থাক মায়।<br/>মা বলে করিস্ না মা মনেতে, এ দুখ বলি গো মা কায়।<br/>বালিকা কালিকায় না হেরে মা নয়নে,<br/>গেছে অশ্রুজলে দিন ও মা অবলা, তাতে গো অচলা,<br/>আমি একে মা অবলা, তাতে গো অচলা,<br/>শক্তিহীন শক্তি-তত্ত্বে ঈশানী।</p>

</div><div align = "center" class = "dtop"><a href = "038.html">Prev</a> | <a target = "_top" href = "index.html">Up</a> | <a href = "039.html">Next</a><br/><br/><br/><a href = "#Top">Go to top</a></div></body></html>



