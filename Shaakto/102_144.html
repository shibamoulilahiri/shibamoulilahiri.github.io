<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_143.html">Prev</a> | <a target = "_top" href = "index.html">Up</a> | <a href = "102_145.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৪৪</u></p>

<p align = "center">প্রসাদী সুর - একতালা।</p>

<p align = "center">বল দেখি ভাই কি হয় মোলে।<br/>এই বাদানুবাদ করে সকলে॥<br/>কেহ বলে ভূত প্রেত হবি, কেহ বলে তুই স্বর্গে যাবি,<br/>কেহ বলে সালোক্য পাবি, কেহ বলে সাযুজ্য মেলে॥<br/>বেদের আভাস, তুই ঘটাকাশ,<br/>ঘটের নাশকে মরণ বলে।<br/>ওরে শূন্যেতে পাপ পুণ্য গণ্য মান্য করে সব খোয়ালে॥<br/>এক ঘরেতে বাস করিছে, পঞ্চ জনে মিলেজুলে।<br/>সে যে সময় হইলে আপনা আপনি,<br/>যে যার স্থানে যাবে চ'লে॥<br/>প্রসাদ বলে যা ছিলে ভাই, তাই হবি রে নিদানকালে।<br/>যেমন জলের বিম্ব জলে উদয়,<br/>জল হয়ে সে মিশায় জলে॥</p>

<p><u>পাঠান্তর / পাঠভেদ</u>:</p>

<p align = "center">বল দেখি ভাই কি হয় মোলে।<br/>এই বাদানুবাদ করে সকলে॥<br/>কেউ বলে ভুত প্রেত হবি, কেউ বলে তুই স্বর্গে যাবি,<br/>কেউ বলে সালোক্য পাবি, কেউ বলে সাযুজ্য মেলে<br/>বেদের আভাস, তুই ঘটাকাশ, ঘটের নাশকে মরণ<br/>বলে॥<br/>ওরে শূন্যেতে পাপ পুণ্যগণ্য, মান্য কোরে সব<br/>খোয়ালে।<br/>প্রসাদ বলে যা ছিলি ভাই, তাই হবিরে নিদানকালে<br/>যেন জলের বিম্ব জলে, উদয় লয় হয়ে সে মিশায়<br/>জলে।</p>

</div><div align = "center" class = "dtop"><a href = "102_143.html">Prev</a> | <a target = "_top" href = "index.html">Up</a> | <a href = "102_145.html">Next</a><br/><br/><br/><a href = "#Top">Go to top</a></div></body></html>



