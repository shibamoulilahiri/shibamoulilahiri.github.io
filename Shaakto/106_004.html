<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "106_003.html">Prev</a> | <a target = "_top" href = "index.html">Up</a> | <a href = "106_005.html">Next</a></div><div class = "dtop">

<p align = "center">শম্ভুচন্দ্র রায় (কুমার) / দ্বিজ শম্ভুচন্দ্র</p>

<p align = "center"><u>৪</u></p>

<p align = "center">রাগিণী গারা ভৈরবী তাল যৎ।</p>

<p align = "center">তীর্থবাসী হওয়া মিছে তীর্থবাসী হওয়া মিছে।<br/>শ্যামার চরণ ছাড়া রে মন কোন তীর্থ কোথায়<br/>আছে॥<br/>শুনেছি রে লোকে বলে অযোধ্যানগরে গেলে<br/>দেখিলে সে রামলীলে সকল পাপ ঘুচে।<br/>পুনঃ মুনি লিখেন বেদে সেই রাম পড়ে বিপদে<br/>দিয়ে রক্তজবা কালীপদে তবে তো রাবণ<br/>বধেছে॥<br/>দ্বারকা মথুরা পুরী শ্রীবৃন্দাবন আদি করি কৃষ্ণ<br/>যথা লীলাকারী লীলা করেছে।<br/>সেই কৃষ্ণের জন্মকথন কংসরাজা-বধে জীবন<br/>মায়ারূপা হয়ে এখন কৃষ্ণের জীবন বাঁচায়েছে।<br/>শিবের কৃত কাশীক্ষেত্র, সকল তীর্থের সার তীর্থ,<br/>যে দেখেছে সেই তীর্থমুক্তি পেয়েছে।<br/>শম্ভু ভাবে দিবানিশি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যার কৃত সেই কাশী,<br/>আপনি হয়ে শ্মশানবাসী, শ্রীচরণ হৃদে ধরেছে॥</p>

<p><u>পাঠান্তর / পাঠভেদ</u>:</p>

<p align = "center">তীর্থবাসী হওয়া মিছে, তীর্থবাসী হওয়া মিছে।<br/>শ্যামার চরণ বিনে রে মন, কোন্ তীর্থ কোথায় আছে?<br/>শুনেছি রে লোকে বলে, অযোধ্যা-নগরে গেলে,<br/>দেখিলে সে রামলীলে, সকল পাপ ঘুচে।<br/>পুন মুনি লিখেন বেদে, সেই রাম প'ড়ে বিপদে,<br/>দিয়ে রক্তজবা কালী-পদে, তবে ত রাবণ বধেছে।<br/>দ্বারকা মথুরাপুরী, শ্রীবৃন্দাবন-আদি করি<br/>কৃষ্ণ যথা লীলাকারী লীলা করেছে।<br/>সেই কৃষ্ণের জন্ম যখন, কংসরাজা বধে জীবন,<br/>মায়া-রূপা হ'য়ে তখন কৃষ্ণের জীবন বাঁচায়েছে।<br/>শিবের কৃত কাশীক্ষেত্র, সকল তীর্থের সার-তীর্থ,<br/>যে দেখেছে সেই তীর্থ, মুক্তি পেয়েছে।<br/>শম্ভু ভাবে দিবানিশি, যার কৃত সেই কাশী,<br/>আপনি হ'য়ে শ্মশানবাসী, শ্রীচরণ হৃদে ধরেছে॥</p>

</div><div align = "center" class = "dtop"><a href = "106_003.html">Prev</a> | <a target = "_top" href = "index.html">Up</a> | <a href = "106_005.html">Next</a><br/><br/><br/><a href = "#Top">Go to top</a></div></body></html>



