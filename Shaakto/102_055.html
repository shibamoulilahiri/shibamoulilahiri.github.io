<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_054.html">Prev</a> | <a target = "_top" href = "index.html">Up</a> | <a href = "102_056.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৫৫</u></p>

<p align = "center">খাম্বাজ - ঢিমা-তেতালা।</p>

<p align = "center">ও কে ইন্দীবর-নিন্দি কান্তি, বিগলিত বেশ,<br/>বসন-বিহীনা কে রে সমরে।<br/>মদন-মথন-উরসী রূপসী, হাসি হাসি বামা বিহরে।<br/>প্রলয়কালীন জলদ গর্জে, তিষ্ঠ তিষ্ঠ সতত তর্জে,<br/>জনমনোহরা শমন-সোদরা গর্ব খর্ব করে॥<br/>শস্ত্রে শস্ত্রে প্রথম দীক্ষা, প্রথম বয়স বিপুল শিক্ষা,<br/>ক্রুদ্ধ নয়নে, নিরখে যে জনে, গমন শমন-নগরে।<br/>কলয়তি প্রসাদ হে জগদম্বে, সমরে নিপাত রিপু-কদম্বে।<br/>সংবর বেশ, কুরু কৃপালেশ,<br/>রক্ষ বিবুধ-নিকরে॥</p>

<p><u>পাঠান্তর / পাঠভেদ</u>:</p>

<p align = "center">খাম্বাজ - ঢিমে-তেতালা</p>

<p align = "center">ও কে ইন্দীবর-নিন্দি কান্তি বিগলিত বেশ।<br/>বসনহীনা কে সমরে॥<br/>মদনমথন উরসি রূপসী, হাসি হাসি বামা বিহরে।<br/>প্রলয়-কালীন জলদ গর্জে, তিষ্ঠ তিষ্ঠ সতত তর্জে,<br/>জনমনোহরা শমন-সোদরা গর্ব খর্ব করে॥<br/>শস্ত্রে শাস্ত্রে প্রথম দীক্ষা, প্রথম বয়স বিপুল শিক্ষা।<br/>ক্রুদ্ধ নয়নে, নিরখে যে জনে, গমন শমন-নগরে।<br/>কলয়তি প্রসাদ হে জগদম্বে, সমরে নিপাত রিপুকদম্বে,<br/>সম্বর বেশ, কুরু কৃপালেশ, রক্ষ বিবুধ-নিকরে॥</p>

<p><u>পাঠান্তর / পাঠভেদ</u>:</p>

<p align = "center">রাগিণী খাম্বাজ। তাল ঢিমে তেতালা।</p>

<p align = "center">ও কে ইন্দীবর নিন্দি কান্তি বিগলিত বেশ,<br/>বসনহীনা কে সমরে।<br/>মদন-মথন-উরস-রূপসী হাসি হাসি বামা বিহরে॥<br/>প্রলয়কালীন জলদ গর্জে, তিষ্ঠ তিষ্ঠ সতত তর্জে,<br/>জনমনোহরা শমনসোদরা গর্ব খর্ব করে॥<br/>শাস্ত্রে শাস্ত্রে প্রথম দীক্ষা, প্রথম বয়স বিপুল শিক্ষা,<br/>ক্রুদ্ধ নয়ন নিরখেন জনে, গমন শমননগরে।<br/>কলয়তি প্রসাদ হে জগদম্বে, সমরে নিপাত রিপু-<br/>কদম্বে, সম্বর বেশ, কুরু কৃপালেশ, রক্ষ বিবুধনিকরে</p>

</div><div align = "center" class = "dtop"><a href = "102_054.html">Prev</a> | <a target = "_top" href = "index.html">Up</a> | <a href = "102_056.html">Next</a><br/><br/><br/><a href = "#Top">Go to top</a></div></body></html>



