<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "069_002.html">Prev</a> | <a target = "_top" href = "index.html">Up</a> | <a href = "070.html">Next</a></div><div class = "dtop">

<p align = "center">প্যারীমোহন কবিরত্ন</p>

<p align = "center"><u>৩</u></p>

<p align = "center">কি ক'রে প্রাণ ধ'রে ঘরে আছ গো রাণি!<br/>ভবন বন হ'য়ে রয়েছে বিনা ভবানী।<br/>আমরা যত পুরবাসী, তোমার উমায় ভালবাসি,<br/>আনন্দে দেখিতে আসি দিবা-রজনী।<br/>পাঠাইয়া উমা-ধনে, ভিখারী শঙ্কর-সনে,<br/>পাসরে আছ কেমনে হ'য়ে জননী?<br/>ভূপতি পাষাণ-কায়া, দেহেতে নাই দয়া-মায়া,<br/>তুমি তাঁর ব'লে কি জায়া, হ'লে পাষাণী?<br/>নারদের বাক্য-কৌশলে, না জেনে-শুনে কি ব'লে,<br/>মেয়েকে ফেলিলে জলে, ভূধর-রমণি!<br/>বিয়ে দিলে এম্নি বরে, ভিক্ষা ক'রে কাল হরে,<br/>অন্ন-বস্ত্র নাইকো ঘরে, অতি দুঃখিনী।<br/>প্রতিবাসীর বাক্যবাণে, কাতরা হইয়া প্রাণে,<br/>যাইয়ে রাজ-সদনে সত্বরে তখনি -<br/>বক্ষ ভাসে অশ্রুজলে, কাতরে অচলে বলে,<br/>কবিরত্নে সঙ্গে ল'য়ে, আন গে নন্দিনী॥</p>

<p><u>পাঠান্তর / পাঠভেদ</u>:</p>

<p align = "center">কি ক'রে প্রাণ ধ'রে ঘরে আছ গো রাণি।<br/>ভবন বন হ'য়ে রয়েছে বিনা ভবানী।<br/>আমরা যত পুরবাসী, তোমার উমায় ভালবাসি,<br/>আনন্দে দেখিতে আসি দিবা-রজনী।<br/>পাঠাইয়া উমা-ধনে, ভিখারী শঙ্কর-সনে,<br/>পাসরে আছ কেমনে হ'য়ে জননী?<br/>ভূপতি পাষাণ-কায়া, দেহেতে নাই দয়া-মায়া,<br/>তুমি তাঁর ব'লে কি জায়া হ'লে পাষাণী?<br/>নারদের বাক্য-কৌশলে, না জেনে-শুনে কি ব'লে,<br/>মেয়েকে ফেলিলে জলে, ভূধর-রমণি!<br/>বিয়ে দিলে এম্নি বরে, ভিক্ষা ক'রে কাল হরে,<br/>অন্ন-বস্ত্র নাইকো ঘরে, অতি দুঃখিনী।<br/>প্রতিবাসীর বাক্যবাণে, কাতর হইয়া প্রাণে,<br/>যাইয়ে রাজ-সদনে সত্বরে তখনি -<br/>বক্ষ ভাসে অশ্রুজলে, কাতরে অচলে বলে,<br/>কবিরত্নে সঙ্গে ল'য়ে, আন গো নন্দিনী॥</p>

</div><div align = "center" class = "dtop"><a href = "069_002.html">Prev</a> | <a target = "_top" href = "index.html">Up</a> | <a href = "070.html">Next</a><br/><br/><br/><a href = "#Top">Go to top</a></div></body></html>



