<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "093.html">Prev</a> | <a target = "_top" href = "index.html">Up</a> | <a href = "093_002.html">Next</a></div><div class = "dtop">

<p align = "center">রাম বসু</p>

<p align = "center"><u>১</u></p>

<p align = "center">গত নিশিযোগে আমি হে, দেখেছি যে সুস্বপন -<br/>এল হে, সেই আমার তারাধন।<br/>দাঁড়ায়ে দুয়ারে, বলে - 'মা কৈ, মা কৈ, মা কৈ আমার,<br/>দেও দেখা দুখিনীরে।'<br/>অমনি দু বাহু পসারি, উমা কোলে করি,<br/>আনন্দেতে আমি, আমি নই।<br/>ওহে গিরি, গা তোল হে, উমা এলেন হিমালয়।<br/>উঠ 'দুর্গা' 'দুর্গা' ব'লে, দুর্গা কর কোলে,<br/>মুখে বল, 'জয় জয় দুর্গা জয়'।<br/>কন্যা-পুত্র-প্রতি বাৎসল্য, তায় তাচ্ছিল্য করা নয়।<br/>আঁচল ধ'রে তারা বলে - 'ছি মা, কি মা, মা গো, ও মা,<br/>মা-বাপের কি এমনি ধারা?'<br/>গিরি, তুমি যে অগতি, বুঝে না পার্বতী,<br/>প্রসূতির অখ্যাতি জগন্ময়।<br/>মা হওয়া যত জ্বালা, যাদের মা বলবার আছে,<br/>তারাই জানে;<br/>তিলেক না হেরিয়ে মর্ম-ব্যথা পাই,<br/>কর্মসূত্রে সদা স্নেহে টানে।<br/>তোমারে কেউ কিছু বলবে না -<br/>দেখে দারুণ পাষাণ;<br/>আমার লোক-গঞ্জনায় যায় প্রাণ।<br/>তোমার তো নাই স্নেহ, একবার ধর ধর, কোলে কর,<br/>পবিত্র হোক পাষাণ-দেহ।<br/>আহা, এত সাধের মেয়ে, আমার মাথা খেয়ে,<br/>তিন দিন বৈ রাখে না মৃত্যুঞ্জয়।</p>

<p><u>পাঠান্তর / পাঠভেদ</u>:</p>

<p align = "center">গত নিশিযোগে আমি হে, দেখেছি যে সুস্বপন -<br/>এল হে, সেই আমার তারাধন।<br/>দাঁড়ায়ে দুয়ারে, বলে - 'মা কৈ, মা কৈ, মা কৈ আমার,<br/>দেও দেখা দুখিনীরে।'<br/>অমনি দু বাহু পসারি, উমা কোলে করি,<br/>আনন্দেতে আমি, আমি নই।<br/>ওহে গিরি, গা তোল হে, উমা এলেন হিমালয়।<br/>উঠ 'দুর্গা' 'দুর্গা' ব'লে কর কোলে,<br/>মুখে বল, 'জয় জয় দুর্গা জয়'।<br/>কন্যা-পুত্র-প্রতি বাৎসল্য, তায় তাচ্ছিল্য করা নয়।<br/>আঁচল ধ'রে তারা বলে - 'ছি মা, কি মা, মা গো, ও মা,<br/>মা বাপের কি এমনি ধারা?'<br/>গিরি, তুমি যে অগতি, বুঝে না পার্বতী,<br/>প্রসূতির অখ্যাতি জগন্ময়।<br/>মা হওয়া যত জ্বালা, যাদের মা বলবার আছে,<br/>তারাই জানে;<br/>তিলেক না হেরিয়ে মর্ম-ব্যথা পাই,<br/>কর্মসূত্রে সদা স্নেহ টানে।<br/>তোমারে কেউ কিছু বলবে না -<br/>দেখে দারুণ পাষাণ;<br/>আমার লোক-গঞ্জনায় যায় প্রাণ।<br/>তোমার তো নাই স্নেহ, একবার ধর ধর, কোলে কর,<br/>পবিত্র হোক পাষাণ-দেহ।<br/>আহা, এত সাধের মেয়ে, আমার মাথা খেয়ে,<br/>তিন দিন বৈ রাখে না মৃত্যুঞ্জয়।</p>

</div><div align = "center" class = "dtop"><a href = "093.html">Prev</a> | <a target = "_top" href = "index.html">Up</a> | <a href = "093_002.html">Next</a><br/><br/><br/><a href = "#Top">Go to top</a></div></body></html>



