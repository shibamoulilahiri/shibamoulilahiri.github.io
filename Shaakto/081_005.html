<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "081_004.html">Prev</a> | <a target = "_top" href = "index.html">Up</a> | <a href = "081_006.html">Next</a></div><div class = "dtop">

<p align = "center">মহেন্দ্রনাথ ভট্টাচার্য (প্রেমিক)</p>

<p align = "center"><u>৫</u></p>

<p align = "center">ফিরিয়ে নে তোর বেদের ঝুলি।<br/>ও মা মজাসনে আর আমায় কালী॥<br/>ভোজের খেলা খেলতে ভবে<br/>আমারে একলা পাঠালি।<br/>ও মা কি ভাব ভেবে বল্ না শিবে,<br/>ভানুমতীরে জুটিয়ে দিলি॥<br/>মায়ায় ম'জে বেদে সেজে<br/>বারে বারে যতই খেলি;<br/>মা তোর এমনি অধপ্পেয়ে ঝুলি -<br/>খেলার জিনিষ হয় না খালি॥<br/>মনে করি খেলবো না আর,<br/>ভানুমতীরে ছাড়তে বলি।<br/>ও মা এমনি কুহকিনীর কুহক -<br/>আবার তার কুহকে ভুলি॥<br/>এমন সর্বনেশে মায়া,<br/>মহামায়া, কোথায় পেলি!<br/>আমি আর যে পারি নে শ্যামা,<br/>ব'লতে আত্মারামের বুলি॥<br/>প্রেমিক বলে, কি ব'লে মা<br/>তনয়ে বেদে সাজালি।<br/>ও মা দয়াময়ি, দয়াময়ীর নামে<br/>কালী কালি দিলি॥</p>

<p><u>পাঠান্তর / পাঠভেদ</u>:</p>

<p align = "center">ফিরিয়ে নে তোর বেদের ঝুলি।<br/>ও মা মজাসনে আর আমায় কালী॥<br/>ভোজের খেলা খেলতে ভবে<br/>আমারে একলা পাঠালি।<br/>ও মা কি ভাব ভেবে বল না শিব,<br/>ভানুমতীরে জুটিয়ে দিলি॥<br/>মায়ায় মজে বেদে সেজে<br/>বারে বারে যতই খেলি,<br/>মা তোর এমনি অধপ্পেয়ে ঝুলি -<br/>খেলার জিনিষ হয় না খালি॥<br/>মনে করি খেলবো না আর,<br/>ভানুমতীরে ছাড়তে বলি।<br/>ও মা এমনি কুহকিনীর কুহক -<br/>আবার তার কুহকে ভুলি॥<br/>এমন সর্বনেশে মায়া,<br/>মহামায়া, কোথায় পেলি!<br/>আমি আর যে পারি নে শ্যামা,<br/>ব'লতে আত্মরামের বুলি॥<br/>প্রেমিক বলে, কি ব'লে মা<br/>তনয়ে বেদে সাজালি।<br/>ও মা দয়াময়ি, দয়াময়ীর নামে<br/>কালী কালি দিলি॥</p>

</div><div align = "center" class = "dtop"><a href = "081_004.html">Prev</a> | <a target = "_top" href = "index.html">Up</a> | <a href = "081_006.html">Next</a><br/><br/><br/><a href = "#Top">Go to top</a></div></body></html>



