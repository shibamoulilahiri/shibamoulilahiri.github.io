<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "097_001.html">Prev</a> | <a target = "_top" href = "index.html">Up</a> | <a href = "098.html">Next</a></div><div class = "dtop">

<p align = "center">রামচন্দ্র ভট্টাচার্য</p>

<p align = "center"><u>২</u></p>

<p align = "center">গিরি, উমা-প্রসঙ্গে সঙ্গে আনিলা ঘরে কার মেয়ে?<br/>সর্বদেব-তেজ দেহ, জটাজূট শিরোরুহ,<br/>আমার উমা নহে এহ, দেখ দেখি মুখ চেয়ে।<br/>কনক-চম্পকদামা, অতসী-কুসুমোপমা,<br/>এই নাকি সেই উমা, সংশয় আমার!<br/>উমা চতুর্ভুজা ছিল, দশভুজা কবে হইল,<br/>হিমগিরি সত্য বল, কর ছল পতি হ'য়ে।<br/>দেখি একি বিপরীত, পদে জম্ভাসুর-সুত,<br/>তারে করে অস্ত্রাঘাত উমা কি আমার!<br/>আর একি চমৎকার, পদে মহাসিংহ তার,<br/>সঙ্গে সুর-পরিবার, এল দেবকন্যা লয়ে।<br/>রক্তজবা বিল্বদলে, পূজে স্বর্গ মহীতলে,<br/>তারে গিরিকন্যা ব'লে, ভাব চমৎকার।<br/>দ্বিজ-রামচন্দ্র-বাণী, শুন হে নগেন্দ্ররাণি,<br/>এই তো তব নন্দিনী, ভাবে লও সম্বরিয়ে॥</p>

<p><u>পাঠান্তর / পাঠভেদ</u>:</p>

<p align = "center">গিরি, উমা-প্রসঙ্গে সঙ্গে আনিলে ঘরে কার মেয়ে?<br/>সর্বদেব-তেজ দেহ, জটাজুট শিরোরুহ,<br/>আমার উমা নহে এই, দেখ দেখি মুখ চেয়ে।<br/>কনক-চম্পকদামা, অতসী-কুসুমোপমা,<br/>এই নাকি সেই উমা, সংশয় আমার।<br/>উমা চতুর্ভুজা ছিল, দশভুজা কবে হইল,<br/>হিমগিরি সত্য বল, কর ছল পতি হ'য়ে।<br/>দেখি একি বিপরীত, পদে জম্ভাসুর-সুত,<br/>তারে করে অস্ত্রাঘাত উমা কি আমার!<br/>আর একি চমৎকার, পদে মহাসিংহ তার,<br/>সঙ্গে সুর-পরিবার, এল দেবকন্যা লয়ে।<br/>রক্তজবা বিল্বদলে পূজে স্বর্গ মহীতলে,<br/>তারে গিরিকন্যা ব'লে, ভাব চমৎকার।<br/>দ্বিজ-রামচন্দ্র-বাণী, শুন হে নগেন্দ্ররাণি,<br/>এই তো তব নন্দিনী, ভাবে লও সম্বরিয়ে॥</p>

</div><div align = "center" class = "dtop"><a href = "097_001.html">Prev</a> | <a target = "_top" href = "index.html">Up</a> | <a href = "098.html">Next</a><br/><br/><br/><a href = "#Top">Go to top</a></div></body></html>



