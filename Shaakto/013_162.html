<!doctype html>
<html>
<head>
    <title>
    শাক্ত পদাবলী
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "013_161.html">Prev</a> | <a target = "_top" href = "index.html">Up</a> | <a href = "013_163.html">Next</a>
</div>

<div class = "dtop">

<p align = "center">কমলাকান্ত ভট্টাচার্য (সাধক)</p>

<p align = "center"><u>১৬২</u></p>

<p align = "center">রাগিণী পরজ কালাংড়া। তাল জলদ্ তেতালা।</p>

<p align = "center">বারে বারে কহ রাণি! গৌরী আনিবারে।<br/>জান ত জামাতার রীত, অশেষপ্রকারে॥<br/>বরঞ্চ ত্যজিয়ে মণি, ক্ষণেক বাঁচয়ে ফণি; ততোধিক শূলপাণি,<br/>ভাবে উমা মারে। তিলে না দেখিলে মরে, সদা রাখে হৃদিপরে; সে<br/>কেন পাঠাবে তাঁরে, সরল অন্তরে।<br/>রাখি অমরের মান, হরের গরলপান; দারুণ বিষের জ্বালা, না সহে<br/>শরীরে। উমার অঙ্গের ছায়া, শীতল শঙ্কর-কায়া; সে অবধি শিবজায়া,<br/>বিচ্ছেদ না করে॥<br/>অবলা অলপ-মতি, না জান কার্যের গতি, যাব কিছু না কহিব<br/>দেব-দিগম্বরে। কমলাকান্তেরে কহ, তারে মোর সঙ্গে দেহ; তার<br/>মা বটে মানায়ে যদি, আনিবারে পারে॥</p>

<p><u>পাঠান্তর / পাঠভেদ</u>:</p>

<p align = "center">রাগিণী যোগিয়া - তাল জলদ তেতালা।</p>

<p align = "center">বারে বারে কহ রাণী,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গৌরী আনিবারে।<br/>জান ত জামাতার রীত,&nbsp;&nbsp;&nbsp;&nbsp;&nbsp;&nbsp;&nbsp;&nbsp;অশেষ প্রকারে॥<br/>বরঞ্চ ত্যজিয়া মণি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ক্ষণেক বাঁচয়ে ফণি,<br/>ততোধিক শূলপাণি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ভাবে উমা মারে।<br/>তিলে না দেখিলে মরে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সদা রাখে হৃদিপরে,<br/>সে কেন পাঠাবে তারে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সরল অন্তরে॥<br/>রাখি অমরের মান,&nbsp;&nbsp;&nbsp;&nbsp;&nbsp;&nbsp;&nbsp;&nbsp;হরের গরলপান,<br/>দারুণ বিষের জ্বালা;&nbsp;&nbsp;&nbsp;&nbsp;&nbsp;&nbsp;&nbsp;&nbsp;না সহে শরীরে।<br/>উমার শরীরে ছায়া,&nbsp;&nbsp;&nbsp;&nbsp;&nbsp;&nbsp;&nbsp;&nbsp;শীতল শঙ্কর-কায়া,<br/>সে অবধি শিবজায়া,&nbsp;&nbsp;&nbsp;&nbsp;&nbsp;&nbsp;&nbsp;&nbsp;বিচ্ছেদ না করে॥<br/>অবলা অলপমতি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;না জানে কার্যের গতি,<br/>যাব কিছু না কহিব,&nbsp;&nbsp;&nbsp;&nbsp;&nbsp;&nbsp;&nbsp;&nbsp;দেব দিগম্বরে।<br/>কমলাকান্তেরে কহ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;তারে মোর সঙ্গে দেহ,<br/>তার, মা বটে জানায়ে যদি, আনিবারে পারে॥</p>

<p><u>পাঠান্তর / পাঠভেদ</u>:</p>

<p align = "center">বারে বারে কহ রাণি, গৌরী আনিবারে।<br/>জান তো জামাতার রীত অশেষ প্রকারে॥<br/>বরঞ্চ ত্যজিয়ে মণি ক্ষণেক বাঁচয়ে ফণী;<br/>ততোধিক শূলপাণি ভাবে উমা-মারে।<br/>তিলে না দেখিলে মরে, সদা রাখে হৃদি-'পরে।<br/>সে কেন পাঠাবে তাঁরে সরল অন্তরে॥<br/>রাখি অমরের মান হরের গরল-পান,<br/>দারুণ বিষের জ্বালা না সহে শরীরে।<br/>উমার অঙ্গের ছায়া শীতলে শঙ্কর-কায়া;<br/>সে অবধি শিব-জায়া বিচ্ছেদ না করে।<br/>অবলা অল্পমতি, না জান কার্যের গতি,<br/>যাব, কিছু না কহিব দেব দিগম্বরে।<br/>কমলাকান্তেরে কহ, তারে মোর সঙ্গে দেহ;<br/>তার মা বটে, মানায়ে যদি আনিবারে পারে॥</p>

<p><u>পাঠান্তর / পাঠভেদ</u>:</p>

<p align = "center">বারে বারে কহ রাণি, গৌরী আনিবারে।<br/>জান তো জামাতার রীত অশেষ প্রকারে॥<br/>বরঞ্চ ত্যাজিয়ে মণি ক্ষণেক বাঁচয়ে ফণী;<br/>ততোধিক শূলপাণি ভাবে উমা-মায়ে<br/>তিলে না দেখিলে মরে, সদা রাখে হৃদি-'পরে।<br/>সে কেন পাঠাবে তাঁরে সরল অন্তরে।<br/>রাখি অমরের মান হরের গরল-পান,<br/>দারুণ বিষের জ্বালা না সহে শরীরে।<br/>উমার অঙ্গের ছায়া শীতলে শঙ্কর-কায়া;<br/>সে অবধি শিব-জায়া বিচ্ছেদ না করে।<br/>অবলা অল্পমতি, না জান কার্যের গতি,<br/>যাব, কিছু না কহিব দেব দিগম্বরে।<br/>কমলাকান্তেরে কহ, তারে মোর সঙ্গে দেহ;<br/>তার মা বটে, মানায়ে যদি আনিবারে পারে॥</p>

</div>

<div align = "center" class = "dtop">
<a href = "013_161.html">Prev</a> | <a target = "_top" href = "index.html">Up</a> | <a href = "013_163.html">Next</a>
<br/><br/><br/>
<a href = "#Top">Go to top</a>
</div>

</body>
</html>



