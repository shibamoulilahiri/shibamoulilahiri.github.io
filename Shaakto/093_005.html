<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "093_004.html">Prev</a> | <a target = "_top" href = "index.html">Up</a> | <a href = "094.html">Next</a></div><div class = "dtop">

<p align = "center">রাম বসু</p>

<p align = "center"><u>৫</u></p>

<p align = "center">ফিরে এলে গিরি কৈলাসে গিয়ে,<br/>তত্ত্ব না পাইয়ে যার;<br/>তোমার সেই উমা, এই এলো, সঙ্গে শিব-পরিবার।<br/>এখন যন্ত্রণা এড়ালে, ওহে গিরিরাজ, গঞ্জনা দূরে গেল।<br/>'আমার মা কৈ, মা কৈ', ব'লে উমা ঐ, ব্যগ্রা হ'য়ে দাঁড়াল।<br/>বলে - 'তোমার আশীর্বাদে, আছি মা ভাল,<br/>দুখিনীর দুখ্ ভাবতে হবে নাই'।<br/>মঙ্গলার মুখে কি মঙ্গল শুন্তে পাই -<br/>উমা অন্নপূর্ণা হোয়েছেন কাশীতে,<br/>রাজরাজেশ্বর হোয়েছেন জামাই।<br/>শিবে এসে বলে - 'মা, শিবের সেদিন আর এখন নাই।<br/>যারে পাগল পাগল বোলে, বিবাহের কালে,<br/>সকলে দিলে ধিক্কার;<br/>এখন সেই পাগলের সব, অতুল বৈভব,<br/>কুবের ভাণ্ডারী তার।<br/>এখন শ্মশানে মশানে, বেড়ায় না মেনে,<br/>আনন্দকাননে জুড়াবার ঠাঁই'।<br/>হোক্, হোক্, হোক্, উমা সুখে রোক্, সদাই হোত মনে।<br/>ভিখারীর ভাগ্যে পড়েছেন দুর্গে,<br/>তার ভাগ্যে এমন হবে কে জানে!<br/>দুহিতার সুখ শুনিলে, গিরি,<br/>যে সুখ হয় গো আমার;<br/>আছে যার কন্যা, সেই জানে,<br/>অন্যে কি জানিবে আর।<br/>যদি পথিকে কেউ বলে, 'ওগো উমার মা,<br/>উমা ভাল আছে তোর';<br/>যেন করে স্বর্গ পাই, অমনি ধেয়ে যাই,<br/>আনন্দে হ'য়ে বিভোর।<br/>শুনে আনন্দময়ীর আনন্দ-সংবাদ,<br/>আনন্দে আপনি আপনা ভুলে যাই।</p>

<p><u>পাঠান্তর / পাঠভেদ</u>:</p>

<p align = "center">ফিরে এলে গিরি কৈলাসে গিয়ে,<br/>তত্ত্ব না পাইয়ে যার;<br/>তোমার সেই উমা, এই এলো, সঙ্গে শিব-পরিবার।<br/>এখন যন্ত্রণা এড়ালে, ওহে গিরিরাজ, গঞ্জনা দূরে গেল।<br/>'আমার মা কৈ', ব'লে উমা ঐ, ব্যগ্রা হ'য়ে দাঁড়াল।<br/>বলে - 'তোমার আশীর্বাদে, আছি মা ভাল,<br/>দুখিনীর দুখ্ ভাবতে হবে নাই'।<br/>মঙ্গল মুখে কি মঙ্গল শুনতে পাই -<br/>উমা অন্নপূর্ণা হোয়েছেন কাশীতে,<br/>রাজরাজেশ্বর হোয়েছেন জামাই।<br/>শিবে এসে বলে - 'মা, শিবের সেদিন আর এখন নাই।<br/>যাকে পাগল পাগল বোলে, বিবাহের কালে,<br/>সকলে দিলে ধিক্কার;<br/>এখন সেই পাগলের সব, অতুল বৈভব,<br/>কুবের ভাণ্ডারী তার।<br/>এখন শ্মশানে মশানে, বেড়ায় না মেনে,<br/>আনন্দকাননে জুড়াবার ঠাঁই'।<br/>হোক্, হোক্, হোক্, উমা সুখে রোক্, সদাই হোত মনে।<br/>ভিখারীর ভাগ্যে পড়েছেন দুর্গে,<br/>তার ভাগ্যে এমন হবে কে জানে!<br/>দুহিতার সুখ শুনিলে, গিরি,<br/>যে সুখ হয় গো আমার;<br/>আছে যার কন্যা, সেই জানে,<br/>অন্যে কি জানিবে আর।<br/>যদি পথিক কেউ বলে, 'ওগো উমার মা,<br/>উমা ভাল আছে তোর';<br/>যেন করে স্বর্গ পাই, অমনি ধেয়ে যাই,<br/>আনন্দে হ'য়ে বিভোর।<br/>শুনে আনন্দময়ীর সংবাদ,<br/>আনন্দে আপনি আপনা ভুলে যাই।</p>

</div><div align = "center" class = "dtop"><a href = "093_004.html">Prev</a> | <a target = "_top" href = "index.html">Up</a> | <a href = "094.html">Next</a><br/><br/><br/><a href = "#Top">Go to top</a></div></body></html>



