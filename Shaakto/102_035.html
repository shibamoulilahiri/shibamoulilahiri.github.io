<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_034.html">Prev</a> | <a target = "_top" href = "index.html">Up</a> | <a href = "102_036.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৩৫</u></p>

<p align = "center">প্রসাদী সুর - একতালা।</p>

<p align = "center">আয় মন বেড়াতে যাবি।<br/>কালী-কল্পতরুতলে গিয়া, চারি ফল কুড়ায়ে খাবি॥<br/>প্রবৃত্তি নিবৃত্তি জায়া, তার নিবৃত্তিরে সঙ্গে লবি।<br/>ওরে বিবেক নামে জ্যেষ্ঠ পুত্র, তত্ত্বকথা তায় সুধাবি॥<br/>অশুচি-শুচিকে লয়ে, দিব্য ঘরে কবে শুবি।<br/>যখন দুই সতীনে প্রীতি হবে, তখন শ্যামা মাকে পাবি॥<br/>অহঙ্কার অবিদ্যা তোর, পিতা-মাতায় তাড়ায়ে দিবি।<br/>যদি মোহগর্তে টেনে লয়, ধৈর্য-খুঁটা ধ'রে রবি॥<br/>ধর্মাধর্ম দুটো অজা, তুচ্ছ হেড়ে বেঁধে থুবি।<br/>যদি না মানে নিষেধ তবে জ্ঞান-খড়্গে বলি দিবি॥<br/>প্রথম ভার্যার সন্তানেরে দূরে রইতে বুঝাইবি।<br/>যদি না মানে প্রবোধ, জ্ঞান-সিন্ধুমাঝে ডুবাইবি॥<br/>প্রসাদ বলে এমন হ'লে, কালের কাছে জবাব দিবি।<br/>তবে বাপু! বাছা! বাপের ঠাকুর!<br/>মনের মতন মন হবি॥</p>

<p><u>পাঠান্তর / পাঠভেদ</u>:</p>

<p align = "center">আয় মন বেড়াতে যাবি।<br/>কালীকল্পতরুতলে রে চারি ফল কুড়ায়ে খাবি॥<br/>প্রবৃত্তি নিবৃত্তি জায়া তার নিবৃত্তিরে সঙ্গে লবি।<br/>ওরে বিবেক নামে জ্যেষ্ঠ পুত্র তত্ত্বকথা তায় সুধাবি<br/>অহঙ্কার অবিদ্যা তোর পিতা-মাতায় তাড়িয়ে দিবি<br/>যদি মোহ গর্তে টেনে লয় ধৈর্য-খোঁটা ধোরে রবি॥<br/>ধর্মাধর্ম দুটো অজা তুচ্ছ হাড়ে বেঁধে থুবি।<br/>যদি না মানে নিষেধ তবে জ্ঞান-খড়্গে বলি দিবি॥<br/>প্রথম ভার্যার সন্তানের দূরে হোতে বুঝাইবি।<br/>যদি না মানে প্রবোধ জ্ঞান-সিন্ধুমাঝে ডুবাইবি॥<br/>প্রসাদ বলে এমন হোলে কালের কাছে জবাব দিবি<br/>তবে বাপু বাছা বাপের ঠাকুর মনের মতন মন হবি।</p>

<p><u>পাঠান্তর / পাঠভেদ</u>:</p>

<p align = "center">আয় মন, বেড়াতে যাবি।<br/>কালী-কল্পতরু-তলে গিয়া চারি ফল কুড়ায়ে খাবি॥<br/>প্রবৃত্তি নিবৃত্তি জায়া, তার নিবৃত্তিরে সঙ্গে ল'বি।<br/>ওরে বিবেক-নামে জ্যেষ্ঠ পুত্র, তত্ত্ব-কথা তায় সুধাবি॥<br/>অশুচি-শুচিকে ল'য়ে, দিব্য ঘরে কবে শুবি।<br/>যখন দুই সতীনে প্রীতি হবে, তখন শ্যামা মাকে পাবি॥<br/>অহঙ্কার অবিদ্যা তোর, পিতামাতায় তাড়ায়ে দিবি।<br/>যদি মোহ-গর্তে টেনে লয়, ধৈর্য-খোঁটা ধ'রে র'বি॥<br/>ধর্মাধর্ম দুটো অজা, তুচ্ছ হাড়ে বেঁধে থুবি।<br/>যদি না মানে নিষেধ, তবে জ্ঞান-খড়্গে বলি দিবি॥<br/>প্রথম ভার্যার সন্তানেরে দূরে র'ইতে বুঝাইবি।<br/>যদি না মানে প্রবোধ, জ্ঞান-সিন্ধুমাঝে ডুবাইবি॥<br/>প্রসাদ বলে, এমন হ'লে, কালের কাছে জবাব দিবি।<br/>তবে বাপু বাছা বাপের ঠাকুর, মনের মতন মন হ'বি॥</p>

</div><div align = "center" class = "dtop"><a href = "102_034.html">Prev</a> | <a target = "_top" href = "index.html">Up</a> | <a href = "102_036.html">Next</a><br/><br/><br/><a href = "#Top">Go to top</a></div></body></html>



