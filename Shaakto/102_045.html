<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_044.html">Prev</a> | <a target = "_top" href = "index.html">Up</a> | <a href = "102_046.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৪৫</u></p>

<p align = "center">প্রসাদী সুর - একতালা।</p>

<p align = "center">এবার কালী কুলাইব।<br/>কালি কোসে কালি বুঝে লব॥<br/>সে নৃত্যকালী কি অস্থিরা, কেমন ক'রে তার রাখিব<br/>আমার মনোযন্ত্রে বাদ্য করে, হৃদি-পদ্মে নাচাইব<br/>কালীপদের পদ্ধতি যা, মন তোরে তা জানাইব<br/>আছে আর যে ছটা বড় ঠ্যাঁটা,<br/>সে কটাকে কেটে দিব॥<br/>কালী ভেবে কালী হয়ে, কালী ব'লে কাল কাটাব<br/>আমি কালাকালে কালের মুখে,<br/>কালী দিয়ে চ'লে যাব॥<br/>প্রসাদ বলে আর কেন মা, আর কত গো প্রকাশিব।</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">এবার কালী কুলাইব।<br/>কালি কোসে কালী বুঝে লব॥<br/>সে নৃত্যকালী কি অস্থিরা কেমন করে তায় রাখিব।<br/>আমার মনোযন্ত্রে বাদ্য করি, হৃদিপদ্মে নাচাইব॥<br/>কালীপদের পদ্ধতি যা, মন তোরে তা জানাইব।<br/>আছে আর যে ছটা বড় ঠ্যাঁটা, সে কটাকে কেটে দিব॥<br/>কালী ভেবে কালি হ'য়ে, কালী ব'লে কাল কাটাব।<br/>আমি কালাকালে কালের মুখে, কালি দিয়ে চলে যাব॥<br/>প্রসাদ বলে আর কেন মা, আর কত গো প্রকাশিব।<br/>আমার কিল খেয়ে কিল চুরি, তবু কালী বুলি না ছাড়িব॥</p>

<p><u>পাঠান্তর / পাঠভেদ</u>:</p>

<p align = "center">এবার কালী কুলাইব।<br/>কালী কোসে কালী বুঝে লব॥<br/>কালী ভেবে কালী হোয়ে, কালী বলে কাল কাটাব।<br/>আমি কালাকালের কালের মুখে কালী দিয়ে<br/>চলে যাব॥<br/>সে যে নৃত্যকালী, কি অস্থিরা কেমন করে তায় রাখিব<br/>আমার মন-যন্ত্রে বাদ্য করি হৃদিপদ্মে নাচাইব॥<br/>কালীপদের পদ্ধতি যা মন্ তোরে তা জানাইব॥<br/>আছে আর যে ছটা বড় ঠ্যাটা সে কটাকে কেটে দিব<br/>প্রসাদ বলে আর কেন মা আর কত গো প্রকাশিব।<br/>আমার কিল খেয়ে কিল চুরি তবু কালী কালী<br/>বাত না ছাড়িব॥</p>

<p><u>পাঠান্তর / পাঠভেদ</u>:</p>

<p align = "center">এবার কালী কুলাইবো।<br/>কালী ভেবে, কালী হোয়ে,<br/>কালী ব'লে, কাল কাটাইবো।<br/>আমি কালাকালে কালের মুখে -<br/>কালী দিয়ে চ'লে যাবো।<br/>সে যে নৃত্যকালী কি অস্থিরা,<br/>কেমন কোরে তায় রাখিবো।<br/>আমার মন-যন্ত্রে বাদ্য করি হৃদিপদ্মে নাচাইব॥<br/>কালী-পদের পদ্ধতি যা, মন তোরে তা জানাইব।<br/>আছে আর যে ছটা, বড় ঠেঁটা, সে কটাকে কেটে দিব॥<br/>প্রসাদ বলে আর কেন মা, আর কত গো প্রকাশিব।<br/>আমার কিল খেয়ে কিল চুরি,<br/>তবু কালাকাল বাৎ না ছাড়িব॥</p>

</div><div align = "center" class = "dtop"><a href = "102_044.html">Prev</a> | <a target = "_top" href = "index.html">Up</a> | <a href = "102_046.html">Next</a><br/><br/><br/><a href = "#Top">Go to top</a></div></body></html>



