<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_158.html">Prev</a> | <a target = "_top" href = "index.html">Up</a> | <a href = "102_160.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৫৯</u></p>

<p align = "center">প্রসাদী সুর - একতালা।</p>

<p align = "center">মন করো না দ্বেষাদ্বেষি।<br/>যদি হবি রে বৈকুণ্ঠবাসী॥<br/>আমি বেদাগম-পুরাণে, করিলাম কত খোঁজ-তালাসি।<br/>ঐ যে কালী, কৃষ্ণ, শিব, রাম, সকল আমার এলোকেশী॥<br/>শিবরূপে ধর শিঙা, কৃষ্ণরূপে বাজাও বাঁশী।<br/>ও মা রামরূপে ধর ধনু, কালীরূপে করে অসি॥<br/>দিগম্বরী দিগম্বর, পিতার চরণবিলাসী।<br/>শ্মশানবাসিনী-বাসী, অযোধ্যা-গোকুল-নিবাসী॥<br/>ভৈরবী-ভৈরব-সঙ্গে শিশুসঙ্গে একবয়সী।<br/>যেমন অনুজ ধানুকী সঙ্গে জানকী পরম রূপসী॥<br/>প্রসাদ বলে ব্রহ্ম-নিরূপণের কথা দেঁতোর হাসি।<br/>আমার ব্রহ্মময়ী সর্বঘটে, পদে গঙ্গা গয়া কাশী॥</p>

<p><u>পাঠান্তর / পাঠভেদ</u>:</p>

<p align = "center">মন, ক'রো না দ্বেষাদ্বেষি,<br/>যদি হবি রে বৈকুণ্ঠবাসী॥<br/>আমি বেদাগম-পুরাণে করিলাম কত খোঁজ-তালাসি।<br/>ঐ যে কালী, কৃষ্ণ, শিব, রাম - সকল আমার এলোকেশী।<br/>শিব-রূপে ধর শিঙা, কৃষ্ণ-রূপে বাজাও বাঁশী।<br/>ও মা, রাম-রূপে ধর ধনু, কালী-রূপে করে অসি॥<br/>দিগম্বরী দিগম্বর, পিতার চরণবিলাসী।<br/>শ্মশানবাসিনী-বাসী, অযোধ্যা-গোকুল-নিবাসী॥<br/>ভৈরবী-ভৈরব-সঙ্গে, শিশু-সঙ্গে একবয়সী।<br/>যেমন অনুজ ধানুকী সঙ্গে, জানকী পরম রূপসী॥<br/>প্রসাদ বলে, ব্রহ্ম-নিরূপণের কথা দেঁতোর হাসি।<br/>আমার ব্রহ্মময়ী সর্বঘটে - পদে গয়া গঙ্গা কাশী॥</p>

</div><div align = "center" class = "dtop"><a href = "102_158.html">Prev</a> | <a target = "_top" href = "index.html">Up</a> | <a href = "102_160.html">Next</a><br/><br/><br/><a href = "#Top">Go to top</a></div></body></html>



