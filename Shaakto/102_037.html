<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_036.html">Prev</a> | <a target = "_top" href = "index.html">Up</a> | <a href = "102_038.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৩৭</u></p>

<p align = "center">পিলু-বাহার - যৎ।</p>

<p align = "center">এ শরীরে কাজ কি রে ভাই দক্ষিণা-প্রেমে না গলে।<br/>এ রসনায় ধিক্ ধিক্ কালী নাম নাহি বলে॥<br/>কালীরূপ যে না হেরে, পাপচক্ষু বলি তারে।<br/>সে কর্ণে পড়ুক বাজ, থেকে তার কিবা কাজ,<br/>ওরে সুধাময় নাম শুনে চক্ষু না ভাসালে জলে॥<br/>যে করে উদর ভরে, সে করে কি সাধ করে,<br/>ওরে না পূরে অঞ্জলি চন্দন জবা আর বিল্বদলে॥<br/>সে চরণে কাজ কিবা, মিছা শ্রম রাত্রি-দিবা,<br/>ওরে কালীমূর্তি যথা তথা ইচ্ছাসুখে নাহি চলে॥<br/>ইন্দ্রিয় অবশ যার, দেবতা কি বশ তার,<br/>রামপ্রসাদ বলে বাবই-গাছে আম্র কি কখন ফলে॥</p>

<p><u>পাঠান্তর / পাঠভেদ</u>:</p>

<p align = "center">পিলু-বাহার - যৎ</p>

<p align = "center">এ শরীরে কাজ কি রে ভাই দক্ষিণা-প্রেমে না গলে।<br/>ওরে এ রসনায় ধিক্ ধিক্ কালীনাম নাহি বলে॥<br/>কালীরূপ যে না হেরে, পাপ-চক্ষু বলি তারে,<br/>ওরে, সেই সে দুরন্ত মন না ডুবে চরণতলে॥<br/>সে কর্ণে পড়ুক বাজ, থেকে তার কিবা কাজ,<br/>ওরে সুধাময় নাম শুনে চক্ষু না ভাসালে জলে॥<br/>যে করে উদর ভরে, সে করে কি সাধ করে,<br/>ওরে না পুরে অঞ্জলি যদি চন্দন-জবা-বিল্বদলে॥<br/>সে চরণে কাজ কিবা, মিছা শ্রম রাত্রিদিবা,<br/>ওরে কালীমূর্তি যথা তথা ইচ্ছাসুখে নাহি চলে॥<br/>ইন্দ্রিয় অবশ যার, দেবতা কি বশ তার,<br/>রামপ্রসাদ বলে বাবুই গাছে আম্র কি কখন ফলে॥</p>

<p><u>পাঠান্তর / পাঠভেদ</u>:</p>

<p align = "center">এ শরীরে কাজ কিরে ভাই দক্ষিণে প্রেমে না গলে।<br/>ওরে এ রসনায় ধিক ধিক কালী নাম নাহি বলে॥<br/>কালীরূপ যে না হেরে, পাপচক্ষু বলি তারে,<br/>ওরে সেই সে দুরন্ত মন, না ডোবে চরণতলে<br/>সে কর্ণে পড়ুক বাজ, থেকে তার কিবা কাজ,<br/>ওরে সুধাময় নাম শুনে, চক্ষু না ভাসালে জলে<br/>যে করে উদর ভরে, সে করে কি সাধ করে,<br/>ওরে না পুরে অঞ্জলি চন্দন-জবা-বিল্বদলে॥<br/>সে চরণে কাজ কিবা, মিছা শ্রম রাত্রিদিবা,<br/>ওরে কালীমূর্তি যথা তথা ইচ্ছাসুখে নাহি চলে।<br/>ইন্দ্রিয় অবশ যার, দেবতা কি বশ তার,<br/>রামপ্রসাদ বলে বাবুই গাছে আম্র কি কদাচ ফলে।</p>

</div><div align = "center" class = "dtop"><a href = "102_036.html">Prev</a> | <a target = "_top" href = "index.html">Up</a> | <a href = "102_038.html">Next</a><br/><br/><br/><a href = "#Top">Go to top</a></div></body></html>



