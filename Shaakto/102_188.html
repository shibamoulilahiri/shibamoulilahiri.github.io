<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_187.html">Prev</a> | <a target = "_top" href = "index.html">Up</a> | <a href = "102_189.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৮৮</u></p>

<p align = "center">প্রসাদী সুর - একতালা।</p>

<p align = "center">মা আমার অন্তরে আছ।<br/>তোমায় কে বলে অন্তরে শ্যামা,<br/>তুমি পাষাণ-মেয়ে বিষম মায়া,<br/>উপাসনাভেদে তুমি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রধান মূর্তি ধর পাঁচ<br/>যে জন পাঁচের এক কোরে ভাবে,<br/>তার হাতে মা কোথা বাঁচ॥<br/>বুঝে ভার দেয় না যে জন, তার ভার নিতে হাঁচ।<br/>যে জন কাঞ্চনের মূল্য জানে,<br/>সে কি ভুলে পেয়ে কাঁচ॥<br/>প্রসাদ বলে আমার হৃদয়, অমল কমল সাঁচ।<br/>তুমি সেই সাঁচে নির্মিতা হয়ে,<br/>মনোময়ী হয়ে নাচ॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মা আমার অন্তরে আছ।<br/>(তোমায় কে বলে অন্তরে শ্যামা)॥<br/>তুমি পাষাণমেয়ে বিষম মায়া, কতই মা কাচাও গো কাচ॥<br/>উপাসনা-ভেদে তুমি প্রধান মূর্তি ধর পাঁচ।<br/>যে জন পাঁচেরে এক কোরে ভাবে, তার হাতে মা কোথা বাঁচা<br/>বুঝে ভার দেয় না যে জন, তার ভার নিতে হাঁচ।<br/>যে জন কাঞ্চনের মূল্য জানে, সে কি ভুলে পেয়ে কাচ॥<br/>প্রসাদ বলে আমার হৃদয়, অমল কমল সাঁচ।<br/>তুমি সেই সাঁচে নির্মিতা হয়ে, মনোময়ী হয়ে নাচ॥</p>

<p><u>পাঠান্তর / পাঠভেদ</u>:</p>

<p align = "center">মা আমার অন্তরে আছ।<br/>তোমায় কে বলে অন্তরে শ্যামা।<br/>মা আমার অন্তরে আছ।<br/>তুমি পাষাণ মেয়ে, বিষম মায়া, কত কাচ কাচাও<br/>কাচ॥<br/>উপাসনাভেদ তুমি প্রধান মূর্তি ধর পাঁচ।<br/>যে পাঁচেরে এক কোরে ভাবে তার হাতে কোথা বাঁচ<br/>বুঝে ভার দেয় যে জন, তার ভার নিতে হাঁচ।<br/>যে কাঞ্চনের মূল্য জানে, সে কি ভুলে পেয়ে কাঁচ॥<br/>প্রসাদ বলে আমার হৃদয়, অমল কমল সাঁচ।<br/>তুমি সেই সাঁচে নির্মিতা হোয়ে, মনোময়ী হোয়ে<br/>নাচ॥</p>

</div><div align = "center" class = "dtop"><a href = "102_187.html">Prev</a> | <a target = "_top" href = "index.html">Up</a> | <a href = "102_189.html">Next</a><br/><br/><br/><a href = "#Top">Go to top</a></div></body></html>



