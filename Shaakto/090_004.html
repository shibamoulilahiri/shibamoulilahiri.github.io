<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "090_003.html">Prev</a> | <a target = "_top" href = "index.html">Up</a> | <a href = "090_005.html">Next</a></div><div class = "dtop">

<p align = "center">রসিকচন্দ্র রায়</p>

<p align = "center"><u>৪</u></p>

<p align = "center">এলি গো কৈলাসেশ্বরী আমার অন্নপূর্ণ!<br/>তুই নাকি মা কাশীধামে জীবকে বিলাস্ অন্ন।<br/>গিরি বলছেন আসি,<br/>মোক্ষময়ী শিবের কাশী,<br/>কাশীর গতি উমাশশী, নাই নাকি মা তোমা ভিন্ন।<br/>আমি জানতাম শিব ভিখারী,<br/>ভিখারিণী তুই শঙ্করী।<br/>শুনিলাম - রাজ-রাজেশ্বরী, লোকে কয় ধন্য।<br/>শুনে মনে ভাবনা এই,<br/>ব্রহ্মা বিষ্ণু প্রসবে যেই,<br/>আমার কন্যা তুই কি মা সেই, জীবে যিনি দেন চৈতন্য।<br/>জগতের মা, 'মা' বলিস্ মা,<br/>এর চেয়ে কি ভাগ্য উমা,<br/>আমার মত কার আছে মা, কপাল প্রসন্ন।<br/>জগৎ ভুলে যার মায়ায়,<br/>ভুলেছে সে আমার মায়ায়,<br/>একবার কোলে মা আয়, মা আয়, মনোবাঞ্ছা করি পূর্ণ।</p>

<p><u>পাঠান্তর / পাঠভেদ</u>:</p>

<p align = "center">এলি গো কৈলাসেশ্বরী আমার অন্নপূর্ণা!<br/>তুই নাকি মা কাশীধামে জীবকে বিলাস্ অন্ন।<br/>গিরি বলছেন আসি,<br/>মোক্ষময়ী শিবের কাশী,<br/>কাশীর গতি উমাশশী, নাই নাকি মা তোমা ভিন্ন।<br/>আমি জানতাম শিব ভিখারী,<br/>ভিখারিণী তুই শঙ্করী।<br/>শুনিলাম - রাজ-রাজেশ্বরী লোকে কয় ধন্য।<br/>শুনে মনে ভাবনা এই,<br/>ব্রহ্মা বিষ্ণু প্রসবে যেই,<br/>আমার কন্যা তুই কি মা সেই, জীবে যিনি যেন চৈতন্য।<br/>জগতের মা, 'মা' বলিস্ মা,<br/>এর চেয়ে কি ভাগ্য উমা,<br/>আমার মত কার আছে মা, কপাল প্রসন্ন।<br/>জগৎ ভুলে যার মায়ায়,<br/>ভুলেছে সে আমার মায়ায়,<br/>একবার কোলে আয়, মা আয়, মনোবাঞ্ছা করি পূর্ণ।</p>

</div><div align = "center" class = "dtop"><a href = "090_003.html">Prev</a> | <a target = "_top" href = "index.html">Up</a> | <a href = "090_005.html">Next</a><br/><br/><br/><a href = "#Top">Go to top</a></div></body></html>



