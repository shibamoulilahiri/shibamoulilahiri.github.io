
<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_225.html">Prev</a> | <a target = "_top" href = "index.html">Up</a> | <a href = "102_227.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২২৬</u></p>

<p align = "center">ছয়নাট - খয়রা।</p>

<p align = "center">সমরে কে রে কাল-কামিনী?<br/>কাদম্বিনী, বিড়ম্বিনী, অপরাকুসুমাপরাজিতা-বরণী,<br/>কে রণে রমণী।<br/>আ মরি আ মরি মন্দ মন্দ হাস, লোক প্রকাশ,<br/>আশুতোষ-বাসিনী।<br/>ফণী-ফণাভরণ জিনি, গণি দন্ত কুন্দশ্রেণী।<br/>কেশাগ্র ধরণী-পরে বিরাজ, অপরূপ শব শ্রবণে সাজ,<br/>না করে লাজ, কেমন কাজ, মম সমাজে তরুণী॥<br/>আ মরি আ মরি চণ্ডমুণ্ডমাল,<br/>করে কপাল এ কি বিশাল,<br/>ভাল ভাল কালদণ্ডধারিণী।<br/>ক্ষীণ কটিপর, নৃকর-নিকর, আবৃত কত কিঙ্কিণী॥<br/>সর্বাঙ্গ শোভিত শোণিতবৃন্তে,<br/>কিংশুক ইব ঋতু বসন্তে।<br/>চরণোপান্তে, মনোদুরন্তে রাখ কৃতান্তদলনী॥<br/>আ মরি আ মরি সঙ্গিনী সকল, ভাবে ঢল ঢল,<br/>হাসে খল খল, টল টল, ধরণী।<br/>ভয়ঙ্কর কিবা, ডাকিতেছে শিবা,<br/>শিব-উরে শিবা আপনি॥<br/>প্রলয়কারিণী করে প্রমাদ,<br/>পরিহরি ভূপ বৃথা বিষাদ।<br/>কহিছে প্রসাদ, দেহ মা প্রসাদ,<br/>বিষাদনাশিনী॥</p>

<p><u>পাঠান্তর / পাঠভেদ</u>:</p>

<p align = "center">রাগিণী ছায়াবট। তাল খয়রা।</p>

<p align = "center">সমরে কেরে কালকামিনী?<br/>কাদম্বিনী বিড়ম্বিনী, অপরাকুসুমাপরাজিতা-বরণী,<br/>কে রণে রমণী।<br/>সুধাংশু সুধা কি শ্রমজ বিন্দু, শ্রীমুখ একি শরদ-ইন্দু,<br/>কমলবন্ধু বহ্নি সিন্ধু তনয় এ তিন নয়নী॥<br/>আমারি আমারি মন্দ মন্দ হাস লোক প্রকাশ<br/>আশুতোষ-বাসিনী।<br/>ফণি ফণাভরণ জিনি, গণি দন্ত কুন্দশ্রেণী,<br/>কেশাগ্র ধরণী-পর বিরাজ, অপরূপ শব শ্রবণ-সাজ,<br/>না করে লাজ কেমন কাজ, মম সমাজ-তরুণী॥<br/>আমরি আমরি চণ্ডমুণ্ড-মাল, করে কপাল একি বিশাল<br/>তা ভাল ভাল কালদণ্ডধারিণী।<br/>ক্ষীণ কটিপর করনিকর আবৃত কত কিঙ্কিণী,<br/>সর্বাঙ্গ শোভিত শোণিতবৃন্তে, কিংশুক ইব ঋতু বসন্তে,<br/>চরণোপান্তে মন-দুরন্তে রাখ কৃতান্তদমনী।<br/>আমরি আমরি সঙ্গিনী সকল, ভাবে ঢল ঢল হাসে<br/>খল খল, টল টল ধরণী।<br/>ভয়ঙ্কর কিবা&nbsp;&nbsp;&nbsp;&nbsp;&nbsp;&nbsp;&nbsp;&nbsp;ডাকিছে শিবা<br/>শিব ডরে শিবা আপনি,<br/>প্রলয়কারিণী করে প্রমাদ, পরিহর ভূপ বৃথা বিবাদ,<br/>কহিছে প্রসাদ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;দেহ মা প্রসাদ,<br/>প্রসাদ-বিষাদ-নাশিনী॥</p>

</div><div align = "center" class = "dtop"><a href = "102_225.html">Prev</a> | <a target = "_top" href = "index.html">Up</a> | <a href = "102_227.html">Next</a><br/><br/><br/><a href = "#Top">Go to top</a></div></body></html>



