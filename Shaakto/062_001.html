<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "062.html">Prev</a> | <a target = "_top" href = "index.html">Up</a> | <a href = "063.html">Next</a></div><div class = "dtop">

<p align = "center">নীলু ঠাকুর</p>

<p align = "center"><u>১</u></p>

<p align = "center">নীলু ঠাকুরের দলে গীত।</p>

<p align = "center">বাঞ্ছা-ফলদাত্রী, ভূধাত্রী, ব্রহ্মাণ্ডের কর্ত্রী আপনি।<br/>ব্রহ্মরূপিণী, ব্রহ্মার জননী, ব্রহ্মরন্ধ্রবাসিনী।<br/>হয় ব্রহ্মজ্ঞানী যারা সব, তাদের নিরাকার তুমি ব্রহ্ম,<br/>মা তুমি ধর্মাধর্ম, তারা কি মর্ম জানে তার;<br/>হয় যে মন্ত্রে যে জন দীক্ষে, সেই মন্ত্র তারি পক্ষে,<br/>হে দুর্গে, আমি এই ভিক্ষে চাই -<br/>যেন ভক্তি থাকে তোমার রাঙা পায়,<br/>আমার মুক্তি-পদেতে কাজ নাই।<br/>আমি শুনেছি শিব-উক্তি, সেবিব শিব-শক্তি,<br/>কোরেছি মনে মনে যুক্তি তাই।<br/>ভবের ভাব্য ধন, শিবের সেব্য চরণ,<br/>যেন জন্ম-জন্মান্তরে পাই॥<br/>চন্দনাক্ত রক্তজবা ল'য়ে,<br/>কোরে শ্রীমন্ত্রে অভিষিক্ত, জাহ্নবী জলযুক্ত,<br/>দিব আরক্ত পদদ্বয়ে।<br/>বলে নির্বাণে কি আর হবে, বিজ্ঞান দেহি মা শিবে,<br/>সজ্ঞানে এই ভবে আসি যাই।<br/>ও মা অলসনাশনা, রসনার বাসনা,<br/>ঘোষণায় ঘুষি তব নাম;<br/>ও মা শয়নে স্বপনে, জীবনে মরণে,<br/>দুর্গা বোলে ডাকি অবিশ্রাম।<br/>ধর্মার্থ কাম মোক্ষ উপেক্ষ, দুর্গা-নাম উপলক্ষ যার -<br/>নিত্য যেই জন, সত্য আচরণ,<br/>তীর্থ-পর্যটন কি কার্য তার।<br/>গয়া গঙ্গা ব্রজ বারাণসী,<br/>হয় ভ্রমণে ভ্রমতীর্থ, কাবেরী কুরুক্ষেত্র,<br/>ঐ পদে যত তীর্থরাশি।<br/>স্মরণ করিয়ে তারা, মুদিয়ে নয়নতারা,<br/>বদনে তারা তারা গুণ গাই।</p>

<p><u>পাঠান্তর / পাঠভেদ</u>:</p>

<p align = "center">নীলু ঠাকুরের দলের গীত।</p>

<p align = "center">বাঞ্ছা-ফলদাত্রী, ভূধাত্রী, ব্রহ্মাণ্ডের কর্ত্রী আপনি।<br/>ব্রহ্মরূপিণী, ব্রহ্মার জননী, ব্রহ্মরন্ধ্রবাসিনী।<br/>হয় ব্রহ্মজ্ঞানী যারা সব, তাদের নিরাকার তুমি ব্রহ্ম,<br/>মা তুমি ধর্মাধর্ম, তারা কি মর্ম জানে তার;<br/>হয় যে মন্ত্রে যে জন দীক্ষে, সেই মন্ত্র তারি পক্ষে,<br/>হে দুর্গে, আমি এই ভিক্ষে চাই<br/>যেন ভক্তি থাকে তোমার রাঙা পায়,<br/>আমার মুক্তি-পদেতে কাজ নাই।<br/>আমি শুনেছি শিব-উক্তি, সেবিব শিব শক্তি,<br/>কোরেছি মনে মনে যুক্তি তাই।<br/>ভবের ভাব্য ধন, শিবের সেবা চরণ,<br/>যেন জন্ম-জন্মান্তরে পাই॥<br/>চন্দনাক্ত রক্তজবা ল'য়ে,<br/>কোরে শ্রীমন্তে অভিষিক্ত, জাহ্নবী জলযুক্ত,<br/>দিব আরক্ত পদদ্বয়ে।<br/>বলে নির্বাণে কি আর হবে, বিজ্ঞান দেহি মা শিবে,<br/>সজ্ঞানে এই ভবে আসি যাই।<br/>ও মা অলসনাশনা, রসনার বাসনা,<br/>ঘোষণায় ঘুষি তব নাম;<br/>ও মা শয়নে স্বপনে, জীবনে মরণে,<br/>দুর্গা বলে ডাকি অবিশ্রাম।<br/>ধর্মার্থ কাম মোক্ষ উপেক্ষ, দুর্গা-নাম উপলক্ষ যার<br/>নিত্য সেই জন, সত্য আচরণ,<br/>তীর্থ পর্যটন কি কার্য তার।<br/>গয়া গঙ্গা ব্রজ বারাণসী,<br/>হয় ভ্রমণে ভ্রমতীর্থ, কাবেরী কুরুক্ষেত্র<br/>ঐ পদে যত তীর্থরাশি।<br/>স্মরণ করিয়ে তারা, মুদিয়ে নয়নতারা,<br/>বদনে তারা তারা গুণ গাই।</p>

</div><div align = "center" class = "dtop"><a href = "062.html">Prev</a> | <a target = "_top" href = "index.html">Up</a> | <a href = "063.html">Next</a><br/><br/><br/><a href = "#Top">Go to top</a></div></body></html>



