<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_047.html">Prev</a> | <a target = "_top" href = "index.html">Up</a> | <a href = "102_049.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৪৮</u></p>

<p align = "center">প্রসাদী সুর - একতালা।</p>

<p align = "center">এবার ভাল ভাব পেয়েছি।<br/>কালীর অভয়পদে প্রাণ সঁপেছি॥<br/>ভবের কাছে পেয়ে ভাব ভাবিকে ভাল ভুলায়েছি।<br/>তাই রাগ, দ্বেষ, লোভ ত্যজে, সত্ত্বগুণে মন দিয়েছি॥<br/>তারা নাম সারাৎসার, আত্মশিখায় বাঁধিয়াছি।<br/>সদা দুর্গা দুর্গা দুর্গা ব'লে, দুর্গানামের কাচ করেছি॥<br/>প্রসাদ ভাবে যেতে হবে, এ কথা নিশ্চিত জেনেছি।<br/>লয়ে কালীর নাম পথের সম্বল,<br/>যাত্রা ক'রে ব'সে আছি॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">এবার ভাল ভাব পেয়েছি।<br/>কালীর অভয়পদে প্রাণ সঁপেছি॥<br/>ভবের কাছে পেয়ে ভাব ভাবীকে ভাল ভুলিয়েছি।<br/>তাই রাগ, দ্বেষ, লোভ ত্যজে সত্ত্বগুণে মন দিয়েছি॥<br/>তারানাম সারাৎসার, আত্মশিখায় বাঁধিয়াছি।<br/>সদা দুর্গা দুর্গা দুর্গা বলে, দুর্গানামের কাচ করেছি॥<br/>প্রসাদ ভাবে যেতে হবে, একথা নিশ্চিত জেনেছি।<br/>লয়ে কালীর নাম পথের সম্বল, যাত্রা ক'রে ব'সে আছি॥</p>

</div><div align = "center" class = "dtop"><a href = "102_047.html">Prev</a> | <a target = "_top" href = "index.html">Up</a> | <a href = "102_049.html">Next</a><br/><br/><br/><a href = "#Top">Go to top</a></div></body></html>



