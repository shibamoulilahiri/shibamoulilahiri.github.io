<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "094.html">Prev</a> | <a target = "_top" href = "index.html">Up</a> | <a href = "094_002.html">Next</a></div><div class = "dtop">

<p align = "center">রামকুমার নন্দী মজুমদার</p>

<p align = "center"><u>১</u></p>

<p align = "center">বল মা তোমায় কি দিয়ে পূজি গো ব্রহ্মময়ী!<br/>আমি দেখি না ব্রহ্মাণ্ডে কিছু আছে যে মা তোমা বৈ॥<br/>ব্রহ্ম হ'তে পরমাণু, সকলি তোমার তনু,<br/>মাগো, অন্য বস্তু ত্রিভুবনে তুমি বিনে আছে কৈ॥<br/>বাঞ্ছা ছিল হৃদিপুরে, মানসিক উপচারে, পূজিব তোমারে ভবদারা,<br/>আবার মনে মনে দেখলেম ভেবে, সে সকলও তুমি শিবে,<br/>কিছুই যে নহে তুমি ছাড়া।<br/>এই হৃদি-পদ্মাসন তোমার চির-আসন,<br/>মাগো, বল তবে অন্যাসন অন্বেষণে পাব কৈ॥<br/>কিসে হবে আচমন, কি দিয়ে করাব স্নান,<br/>পাদ্য-অর্ঘ দিব কিসে আমি।<br/>সহস্রার-চ্যুতামৃত তব পদ-বিগলিত, তাহে স্নান করিবে কি তুমি?<br/>তোমার চরণামৃতে তোমারে দিব কি মতে মাগো,<br/>কৈরে গঙ্গাপূজা গঙ্গাজলে ফলভাগী কিসে হই॥<br/>আকাশাদি পঞ্চ তত্ত্ব, তুমি প্রাণ তুমি তত্ত্ব, ধূপ-দীপ-আদি দিব কিসে।<br/>অমায়াদি পুষ্প যত, আছে সদা মুকুলিত, এ দেহ ত কভু না বিকাশে।<br/>কাম-ক্রোধ দুই বলী, কেমন ক'রে দিব বলি, মাগো,<br/>তা'রা আমা হ'তে মহাবলী, আমি তাদের সনে পারি?<br/>কুমার বলে, আমার ভাগ্যে পূজা তো হ'ল না দুর্গে,<br/>বাহ্য কি মানস-উপচারে।<br/>এখন আছি কিনা আছি আমি, মনে ভেবে দেখ তুমি,<br/>কে তবে পূজিবে মা তোমারে॥<br/>আমার দেহ দেহী সকল তুমি, তবু কি আর র'লেম আমি, মাগো,<br/>মিছা করি 'আমি' 'আমি', আমিও মা আমি নই॥</p>

</div><div align = "center" class = "dtop"><a href = "094.html">Prev</a> | <a target = "_top" href = "index.html">Up</a> | <a href = "094_002.html">Next</a><br/><br/><br/><a href = "#Top">Go to top</a></div></body></html>



