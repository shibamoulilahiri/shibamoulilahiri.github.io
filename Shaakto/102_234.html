<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_233.html">Prev</a> | <a target = "_top" href = "index.html">Up</a> | <a href = "102_235.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২৩৪</u></p>

<p align = "center">ললিত - একতালা।</p>

<p align = "center">হর ফিরে মাতিয়া শঙ্কর ফিরে মাতিয়া।<br/>শিঙা করিছে ভভ ভম্ ভম্, ভোঁ ভোঁ ভোঁ ববম্ ববম্,<br/>বব বম্ বব বম্ গাল বাজিয়া॥<br/>মগন হইয়া প্রমথনাথ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;খেটক ডমরু লইয়া হাত,<br/>কোটি কোটি কোটি দানব সাথ,<br/>শ্মশানে ফিরিছে গাইয়া।<br/>কটিতটে কিবা বাঘের ছাল,<br/>গলায় দুলিছে হাড়ের মাল,<br/>নাগযজ্ঞোপবীত ভাল, গরজে গরব মানিয়া।<br/>শশধর-কলা ভালে শোভে, নয়ন-চকোর অমিয় লোভে,<br/>স্থির গতি অতি মনের ক্ষোভে, কেমনে পাইব ভাবিয়া॥<br/>আধ চাঁদ কিবা করে চিকিমিকি,<br/>নয়নে অনল ধিকি ধিকি ধিকি,<br/>প্রজ্বলিত হয় থাকি থাকি থাকি,<br/>দে'খে রিপু যায় ভাগিয়া॥<br/>বিভূতি-ভূষণ মোহন বেশ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;তরুণ অরুণ অধরদেশ,<br/>শব আভরণ গলায় শেষ, দেবের দেব যোগিয়া।<br/>বৃষভ চলিছে খিমিকি খিমিকি,<br/>বাজায়ে ডমরু ডিমিকি ডিমিকি,<br/>ধরত তাল দ্রিমকি দ্রিমকি হরিগুণে হর নাচিয়া॥<br/>বদন ইন্দু ঢল ঢল ঢল, শিরে দ্রবময়ী করে টল টল,<br/>লহরী উঠিল কল কল কল,&nbsp;&nbsp;&nbsp;&nbsp;&nbsp;&nbsp;&nbsp;&nbsp;জটাজূটমাঝে থাকিয়া।<br/>প্রসাদ কহিছে এ ভব-ঘোর,<br/>শিয়রে শমন করিছে জোর,<br/>কাটিতে নারিনু করম-ডোর,<br/>নিজ গুণে লহ তারিয়া॥</p>

</div><div align = "center" class = "dtop"><a href = "102_233.html">Prev</a> | <a target = "_top" href = "index.html">Up</a> | <a href = "102_235.html">Next</a><br/><br/><br/><a href = "#Top">Go to top</a></div></body></html>



