<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "027_011.html">Prev</a> | <a target = "_top" href = "index.html">Up</a> | <a href = "027_013.html">Next</a></div><div class = "dtop">

<p align = "center">গিরিশচন্দ্র ঘোষ</p>

<p align = "center"><u>১২</u></p>

<p align = "center">বোঝাব মায়ের ব্যথা, গণেশকে তোর আটকে রেখে।<br/>মায়ের প্রাণে বাজে কেমন, জানবি তখন আপনি ঠেকে॥<br/>তো বিনা কে আছে আমার, গিরিপুরী ছিল আঁধার,<br/>পাঠাব না তোরে তো আর, নিতে এলে কৈলাস থেকে॥<br/>জামাই সে তো পেটের ছেলে, দোষ কি হবে হেথা এলে,<br/>বেড়ান তিনি নেচে খেলে, রাজা গিয়ে আনবে ডেকে॥<br/>বেড়ায় তো সে যেথায় সেথায়, যে ডাকে, সে তার কাছে যায়,<br/>রাজার জামাই থাকবে হেথায়, প্রাণ জুড়াবে যুগল দেখে॥</p>

<p><u>পাঠান্তর / পাঠভেদ</u>:</p>

<p align = "center">বোঝাব মায়ের ব্যথা, গণেশকে তোর আটকে রেখে।<br/>মায়ের প্রাণে বাজে কেমন, জানবি তখন আপনি ঠেকে॥<br/>তো বিনা কে আছে আমার, গিরিপুরী ছিল আঁধার,<br/>পাঠাব না তোরে তো আর, নিতে এলে কৈলাস থেকে॥<br/>জামাই সে তো পেটের ছেলে, দোষ কি হবে হেথা এলে,<br/>বেড়ান তিনি নেচে খেলে, রাজা গিয়ে আনবে ডেকে॥<br/>বেড়ান তো সে যেথায় সেথায় - যে ডাকে, সে তার কাছে যায়,<br/>রাজার জামাই থাকবে হেথায়, প্রাণ জুড়াবে যুগল দেখে॥</p>

</div><div align = "center" class = "dtop"><a href = "027_011.html">Prev</a> | <a target = "_top" href = "index.html">Up</a> | <a href = "027_013.html">Next</a><br/><br/><br/><a href = "#Top">Go to top</a></div></body></html>



