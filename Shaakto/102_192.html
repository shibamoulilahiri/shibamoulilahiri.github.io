<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_191.html">Prev</a> | <a target = "_top" href = "index.html">Up</a> | <a href = "102_193.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৯২</u></p>

<p align = "center">প্রসাদী সুর - একতালা।</p>

<p align = "center">মা গো আমার কপাল দোষী।<br/>দোষী বটে গো আনন্দময়ী -<br/>আমি ঐহিক সুখে মত্ত হয়ে, যেতে নারিলাম বারাণসী॥<br/>অন্নত্রাসে প্রাণে মরি, নানাবিধ কৃষি করি।<br/>আমার কৃষি সকল নিল জলে, কেবলমাত্র লাঙল চষি॥<br/>না করিলাম ধর্ম কর্ম পাপ করেছি রাশি রাশি।<br/>আমি যাবার পথে কাঁটা দিয়ে, পথ ভুলে রয়েছি বসি॥<br/>জনমি ভারতভূমে, মা! কি কর্ম করিলাম আসি।<br/>আমার এ কূল ও কূল দুকূল গেল,<br/>অকূলপাথারে ভাসি॥<br/>শ্রীরামপ্রসাদ বলে, ভাবতে নারি দিবানিশি।<br/>ও মা, যখন শমন জোর করিবে দুর্গা নামে দিব ফাঁসি॥<br/>পরের হরণ পরগমন, মনে তখন হাসিখুসী।<br/>সাজাই যখন, করে রোদন,<br/>প্রসাদ নয়নজলে ভাসি॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মাগো আমার কপাল দোষী।<br/>দোষী বটে গো আনন্দময়ী॥<br/>আমি ঐহিক সুখে মত্ত হয়ে, যেতে নারলাম বারাণসী।<br/>নৈলে অন্নপূর্ণা মা থাকিতে, মোর ভাগ্যেতে একাদশী॥<br/>অন্নত্রাসে প্রাণে মরি নানাবিধ করি কৃষি।<br/>আমার কৃষিসকল নিল জলে, কেবলমাত্র লাঙল চষি॥<br/>না করিলাম ধর্মকর্ম, পাপ করেছি রাশি রাশি।<br/>আমি যাবার পথে কাঁটা দিয়ে, পথ ভুলে রয়েছি বসি॥<br/>জনমি ভারতভূমে মা, কি কর্ম করিলাম আসি।<br/>আমার একূল ওকূল দুকূল গেল, অকূলপাথারে ভাসি॥<br/>শ্রীরামপ্রসাদ বলে, ভাবতে নারি দিবানিশি।<br/>ওমা যখন শমন জোর করিবে, দুর্গানামে দিব ফাঁসি॥</p>

</div><div align = "center" class = "dtop"><a href = "102_191.html">Prev</a> | <a target = "_top" href = "index.html">Up</a> | <a href = "102_193.html">Next</a><br/><br/><br/><a href = "#Top">Go to top</a></div></body></html>



