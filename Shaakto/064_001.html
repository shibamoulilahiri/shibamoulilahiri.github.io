<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "064.html">Prev</a> | <a target = "_top" href = "index.html">Up</a> | <a href = "065.html">Next</a></div><div class = "dtop">

<p align = "center">পঞ্চানন তর্করত্ন</p>

<p align = "center"><u>১</u></p>

<p align = "center">মা তোমা নিদয়া ব'লে কোন্ জন নিন্দা করে<br/>তোমারই করুণামৃতে ভুবন জীবন ধরে।<br/>মাতৃবক্ষে স্তন্য-সিন্ধু তোমারি করুণা-বিন্দু,<br/>অন্নপানে নেহারি তোমারে।<br/>তৃপ্তি-হেতু জল তুমি, বিশ্বাধার তুমি ভূমি,<br/>স্নেহে অঙ্কে ধর চরাচরে।<br/>তনয়-শমন-ভয়নাশী অসি করে রয়,<br/>বরাভয় দুই দক্ষ করে।<br/>অসুরে করিতে মুক্ত, তার কর-শিরোরক্ত<br/>ধর অঙ্গে, তার শ্রেয়ঃ তরে।<br/>তাহে সেই ভাগ্যবান্, লভি দৈত্য দিব্যজ্ঞান<br/>অনায়াসে যায় মোক্ষপুরে॥<br/>ভীমকান্ত তব আস্যে বিশ্বব্যাপী অট্টহাস্যে,<br/>তা'তেও কৃপা-মাধুরী নির্ঝরে।<br/>এমন করুণাময়ী কে আছে মা বিশ্বময়ী,<br/>তোমা সম ভুবন-ভিতরে॥</p>

</div><div align = "center" class = "dtop"><a href = "064.html">Prev</a> | <a target = "_top" href = "index.html">Up</a> | <a href = "065.html">Next</a><br/><br/><br/><a href = "#Top">Go to top</a></div></body></html>



