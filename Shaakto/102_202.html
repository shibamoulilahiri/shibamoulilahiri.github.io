<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_201.html">Prev</a> | <a target = "_top" href = "index.html">Up</a> | <a href = "102_203.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২০২</u></p>

<p align = "center">জংলা - একতালা।</p>

<p align = "center">মায়া রে পরম কৌতুক।<br/>মায়াবদ্ধ জনে ধাবতি, অবদ্ধজনে লুটে সুখ॥<br/>আমি এই আমার এই, এ ভাব ভাবে মূর্খ সেই,<br/>মন রে ওরে, মিছে মিছে সার ভেবে, সাহসে বাঁধিছ বুক॥<br/>আমি কেবা আমার কেবা, আমি ভিন্ন আছে কেবা,<br/>মন রে ওরে, কে করে কাহার সেবা,<br/>মিছা ভাব দুখ সুখ॥<br/>দীপ জ্বেলে আঁধার ঘরে, দ্রব্য যদি পায় করে,<br/>মন রে ওরে, তখনি নির্বাণ করে, না রাখে রে একটুক্॥<br/>প্রাজ্ঞ অট্টালিকায় থাক, আপনি আপন দেখ,<br/>রামপ্রসাদ বলে মশারি তুলিয়া দেখ রে মুখ॥</p>

<p><u>পাঠান্তর / পাঠভেদ</u>:</p>

<p align = "center">জংলা - একতালা</p>

<p align = "center">মায়ার এ পরম কৌতুক।<br/>মায়াবদ্ধ জনে ধাবতি, অবদ্ধ জনে লুটে সুখ॥<br/>আমি এই আমার এই, এভাব ভাবে মূর্খ সেই।<br/>মনরে, ওরে মিছামিছি সার ভেবে, সাহসে বাঁধিছ বুক<br/>আমি কেবা আমার কেবা, আমি ভিন্ন আছে কেবা।<br/>মনরে, ওরে কে করে কাহার সেবা, মিছা ভাব দুখ সুখ<br/>দীপ জ্বেলে আঁধার ঘরে, দ্রব্য যদি পায় করে।<br/>মনরে, ওরে তখনি নির্বাণ করে, না রাখে রে একটুক্॥<br/>প্রাজ্ঞ অট্টালিকায় থাক, আপনি আপন দেখ।<br/>রামপ্রসাদ বলে মশারি তুলে দেখ রে আপনার মুখ॥</p>

<p><u>পাঠান্তর / পাঠভেদ</u>:</p>

<p align = "center">মায়া রে পরম কৌতুক।<br/>যেমন মায়াবদ্ধ জনে ধাবতি, অবদ্ধে লুটে সুখ॥<br/>আমি এই আমার এই, এভাব ভাবে মূর্খ সেই,<br/>মনরে ওরে মিছামিছি সার ভেবে, সাহসে বাঁধে বুক॥<br/>আমি কেবা আমার কেবা, আমি ভিন্ন আছে কেবা,<br/>মনরে ওরে, কে করে কাহার সেবা, মিছা সুখ দুখ॥<br/>দীপ জ্বলে আঁধার ঘরে, দ্রব্য যদি পায় করে,<br/>মনরে ওরে, তখনি নির্বাণ করে, না রাখে একটুক্।<br/>প্রাজ্ঞ অট্টালিকায় থাকো, আপনি আপন দেখো,<br/>মনরে, রামপ্রসাদ বলে মশারি তুলিয়া দেখ মুখ॥</p>

</div><div align = "center" class = "dtop"><a href = "102_201.html">Prev</a> | <a target = "_top" href = "index.html">Up</a> | <a href = "102_203.html">Next</a><br/><br/><br/><a href = "#Top">Go to top</a></div></body></html>



