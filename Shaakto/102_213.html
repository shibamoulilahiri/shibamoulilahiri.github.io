<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_212.html">Prev</a> | <a target = "_top" href = "index.html">Up</a> | <a href = "102_214.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২১৩</u></p>

<p align = "center">প্রসাদী সুর - একতালা।</p>

<p align = "center">যাও গো জননি, জানি তোরে।<br/>তারে দাও দ্বিগুণ সাজা মা, যে তোর খোসামদি করে॥<br/>মা মা ব'লে পাছু পাছু যে জন স্তুতি-ভক্তি করে।<br/>দুঃখে শোকে দগ্ধে তারে দাখিল করিস্ যমের ঘরে॥<br/>ঘরে কারে পাওয়া যায়, ক্ষীণ আলে বারি ধায়,<br/>যে জন হয় শক্ত, তার ত্রিকাল মুক্ত, জোর-জবরে।<br/>চোকে আঙুল না দিলে পর,<br/>দেখবি না মা বিচার ক'রে॥<br/>ও মা হরের আরাধ্য পদ, ভয়ে দিলি মহিষাসুরে।<br/>যে দু-কথা শোনাতে পারে, যে জনা হেতের ধরে,<br/>তার হয়ে আশ্রিত সদা থাকিস্ মা পরাণের ডরে॥<br/>রামপ্রসাদ কৃতার্থ হবে, কৃপাকণা-জোরে।<br/>সাধ রে শ্যামার পদ এ নব ইন্দ্রিয় হরে॥</p>

</div><div align = "center" class = "dtop"><a href = "102_212.html">Prev</a> | <a target = "_top" href = "index.html">Up</a> | <a href = "102_214.html">Next</a><br/><br/><br/><a href = "#Top">Go to top</a></div></body></html>



