<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_021.html">Prev</a> | <a target = "_top" href = "index.html">Up</a> | <a href = "102_023.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২২</u></p>

<p align = "center">প্রসাদী সুর - একতালা।</p>

<p align = "center">আমি কি আটাশে ছেলে।<br/>ভয়ে ভুলব নাকো চোক রাঙালে॥<br/>সম্পদ আমার ও রাঙাপদ, শিব ধরে যা হৃৎকমলে।<br/>ও মা আমার বিষয় চাইতে গেলে, বিড়ম্বনা কতই ছলে॥<br/>শিবের দলিল সৈ মোহরে, রেখেছি হৃদয়ে তুলে।<br/>এবার কর্ব নালিশ নাথের আগে<br/>ডিক্রী লব এক সওয়ালে॥<br/>জানাইব কেমন ছেলে, মোকর্দ্দমায় দাঁড়াইলে।<br/>যখন গুরুদত্ত দস্তাবিজ, গুজরাইব মিছিলকালে॥<br/>মায়ে পোয়ে মোকর্দ্দমা, ধূম হবে রামপ্রসাদ বলে।<br/>আমি ক্ষান্ত হব, যখন আমায়,<br/>শান্ত ক'রে লবে কোলে॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">তারা আমি নই আটাসে ছেলে।<br/>আমি ভয় করিনে চোখ রাঙালে॥<br/>সম্পদ আমার ও রাঙাপদ, শিব ধরে যা হৃদ্কমলে।<br/>ওমা আমার বিষয় চাইতে গেলে, বিড়ম্বনা কতই ছলে॥<br/>শিবের দলিল সই মোহরে রেখেছি হৃদয়ে তুলে।<br/>এবার করব নালিশ নাথের আগে, ডিক্রী লব এক সওয়ালে॥<br/>জানাইব কেমন ছেলে, মোকদ্দমায় দাঁড়াইলে।<br/>যখন গুরুদত্ত দস্তাবেজ, গুজরাইব মিছিলকালে॥<br/>মায়ে-পোয়ে মোকদ্দমা, ধূম হবে রামপ্রসাদ বলে।<br/>আমি ক্ষান্ত হব যখন আমায় শান্ত করে লবে কোলে॥</p>

<p><u>পাঠান্তর / পাঠভেদ</u>:</p>

<p align = "center">রাগিণী জঙলা। তাল একতালা।</p>

<p align = "center">মা আমি কি আটাসে ছেলে,<br/>আমি ভয় করিনা চোক রাঙালে॥<br/>সম্পদ আমার ও রাঙা পদে,<br/>শিব ধরে যা হৃদ-কমলে॥<br/>আমি শিবের দলিল সৈ মোহরে রেখেছি হৃদয়ে তুলে<br/>আমার বিষয় চাহিতে হলে বিড়ম্বনা কতই ছলে॥<br/>এবার করব নালিশ নাথের আগে ডিক্রী লব এক<br/>সওয়ালে।<br/>মায়ে পোয়ে মোকদ্দমা ধুম হবে রামপ্রসাদ বলে।<br/>তখন শান্ত হব ক্ষান্ত করে আমায় যখন করবি<br/>কোলে॥</p>

<p><u>পাঠান্তর / পাঠভেদ</u>:</p>

<p align = "center">আমি কি আটাশে ছেলে?<br/>ভয়ে ভুলব না কো চোখ রাঙালে॥<br/>সম্পদ আমার ও রাঙা-পদ, শিব ধরে যা' হৃদ্-কমলে।<br/>ও মা, আমার বিষয় চাইতে গেলে বিড়ম্বনা কতই ছলে॥<br/>শিবের দলিল সই মোহরে, রেখেছি হৃদয়ে তুলে।<br/>এবার করবো নালিশ নাথের আগে, ডিক্রী লব এক সওয়ালে॥<br/>জানাইব কেমন ছেলে, মোকদ্দমায় দাঁড়াইলে।<br/>যখন গুরু-দত্ত দস্তাবেজ, গুজরাইব মিছিল-কালে॥<br/>মায়ে-পোয়ে মোকদ্দমা, ধূম হবে রামপ্রসাদ বলে।<br/>আমি ক্ষান্ত হব, যখন আমায় শান্ত ক'রে লবে কোলে॥</p>

</div><div align = "center" class = "dtop"><a href = "102_021.html">Prev</a> | <a target = "_top" href = "index.html">Up</a> | <a href = "102_023.html">Next</a><br/><br/><br/><a href = "#Top">Go to top</a></div></body></html>



