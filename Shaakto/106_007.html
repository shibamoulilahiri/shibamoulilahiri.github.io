<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "106_006.html">Prev</a> | <a target = "_top" href = "index.html">Up</a> | <a href = "107.html">Next</a></div><div class = "dtop">

<p align = "center">শম্ভুচন্দ্র রায় (কুমার) / দ্বিজ শম্ভুচন্দ্র</p>

<p align = "center"><u>৭</u></p>

<p align = "center">রাগিণী গারা ভৈরবী। তাল যৎ।</p>

<p align = "center">মন তুমি এই কাল মেয়ে কি সাধনায় পেলে।<br/>বল। কাল রূপের আভা দেখে নয়ন মন সব<br/>ভুলে গেল॥<br/>ছিল বামা কার ঘরে কেমন করে আনলি তারে<br/>কাল নয় পূর্ণিমার শশী হৃদয়মাঝে করে আলো<br/>অরুণ যেমন প্রভাতকালে তেমনি চরণতলে,<br/>দ্বিজ শম্ভুচন্দ্র বলে ও পদে জবা দিলে সাজে<br/>ভালে।</p>

<p><u>পাঠান্তর / পাঠভেদ</u>:</p>

<p align = "center">মন, তুমি এ কালো মেয়ে কোন্ সাধনায় পেলে বল!<br/>কালো রূপের আভা দেখে, নয়ন মন সব ভুলে গেল॥<br/>ছিল বামা কার ঘরে, কেমন করে আনলি তারে?<br/>কালো নয়, পূর্ণিমার শশী, হৃদয়-মাঝে করে আলো।<br/>অরুণ যেমন প্রভাতকালে, তেমনি মায়ের চরণ-তলে;<br/>দ্বিজ শম্ভূচন্দ্র বলে, ও পদে জবা দিলে সাজে ভাল॥</p>

</div><div align = "center" class = "dtop"><a href = "106_006.html">Prev</a> | <a target = "_top" href = "index.html">Up</a> | <a href = "107.html">Next</a><br/><br/><br/><a href = "#Top">Go to top</a></div></body></html>



