<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_114.html">Prev</a> | <a target = "_top" href = "index.html">Up</a> | <a href = "102_116.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১১৫</u></p>

<p align = "center">প্রসাদী সুর - একতালা।</p>

<p align = "center">তাই কালরূপ ভালবাসি।<br/>জগমন্মোহিনী মা এলোকেশী॥<br/>কালোর গুণ ভাল জানে, শুক শম্ভু দেব-ঋষি।<br/>যিনি দেবের দেব মহাদেব, কালরূপ তাঁর হৃদয়বাসী॥<br/>কাল বরণ ব্রজের জীবন, ব্রজাঙ্গনার মন উদাসী।<br/>হলেন বনমালী কৃষ্ণ কালী, বাঁশী ত্যজে করে অসি॥<br/>যতগুলি সঙ্গী মায়ের, তারা সকল একবয়সী।<br/>ঐ যে তার মধ্যে কেলে মা মোর, বিরাজে পূর্ণিমাশশী॥<br/>প্রসাদ ভণে অভেদজ্ঞানে, কালরূপে মেশা-মিশি।<br/>ওরে একে পাঁচ পাঁচেই এক,<br/>মন করো না দ্বেষাদ্বেষী॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">তাই কালো রূপ ভালবাসি।<br/>শ্যামা জগমন্মোহিনী এলোকেশী॥<br/>কালোর গুণ ভালো জানে শুক শম্ভু দেবঋষি।<br/>যিনি দেবের দেব মহাদেব কালো রূপ তাঁর হৃদয়বাসী॥<br/>কাল বরণ ব্রজের জীবন ব্রজাঙ্গনার মন-উদাসী।<br/>হলেন বনমালী কৃষ্ণকালী বাঁশী ত্যজে করে অসি॥<br/>যতগুলি সঙ্গী মায়ের তারা সকল এক বয়সী।<br/>ঐ যে তার মধ্যে কেলে মা মোর বিরাজে পূর্ণিমার শশী॥<br/>প্রসাদ ভণে, অভেদ-জ্ঞানে কালো রূপে মেশামিশি।<br/>ওরে একে পাঁচ পাঁচেই এক মন ক'রোনাক দ্বেষাদ্বেষি॥</p>

</div><div align = "center" class = "dtop"><a href = "102_114.html">Prev</a> | <a target = "_top" href = "index.html">Up</a> | <a href = "102_116.html">Next</a><br/><br/><br/><a href = "#Top">Go to top</a></div></body></html>



