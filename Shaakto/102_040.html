<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_039.html">Prev</a> | <a target = "_top" href = "index.html">Up</a> | <a href = "102_041.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৪০</u></p>

<p align = "center">প্রসাদী সুর - একতালা।</p>

<p align = "center">এই সংসার ধোঁকার টাটি।<br/>ও ভাই আনন্দবাজারে লুটি॥<br/>যেমন শরার জলে সূর্য-ছায়া,<br/>অভাবেতে স্বভাব যেটী॥<br/>গর্ভে যখন যোগী তখন, ভূমে পড়ে খেলেম মাটী।<br/>ওরে ধাত্রীতে কেটেছে নাড়ী,<br/>মায়ার বেড়ী কিসে কাটি॥<br/>রমণী-বচনে সুধা, সুধা নয় সে বিষের বাটী।<br/>আগে ইচ্ছা-সুখে পান করে, বিষের জ্বালায় ছটফটি॥<br/>আনন্দে রামপ্রসাদ বলে,<br/>আদি পুরুষের আদি মেয়েটি।<br/>ও মা যাহা ইচ্ছা তাহাই কর মা,<br/>তুমি গো পাষাণের বেটী॥</p>

<p><u>পাঠান্তর / পাঠভেদ</u>:</p>

<p align = "center">এই সংসার ধোঁকার টাটি।<br/>ও ভাই আনন্দবাজারে লুটি॥<br/>ওরে ক্ষিতি বহ্নি বায়ু জল শূন্য অতি পরিপাটি॥<br/>প্রথমে প্রকৃতি স্থূলা অহঙ্কারে লক্ষ কোটি॥<br/>যেমন শরার জলে সূর্য-ছায়া, অভাবেতে স্বভাব সৃষ্টি<br/>গর্ভে যখন যোগ তখন ভূমে পোড়ে খেলেম মাটি,<br/>ওরে ধাত্রীতে কেটেছে নাড়ি, দড়ির বেড়ী কিসে কাটি<br/>রমণী বচনে সুধা সুধা নয় সে বিষের বাটী।<br/>আগে ইচ্ছাসুখে পান কোরে, বিষের জ্বালায় ছটফটী<br/>আনন্দে রামপ্রসাদ বলে আদিপুরুষের আদি মেয়েটী<br/>মা যাহা ইচ্ছা তাহাই কর মা তুমি পাষাণের বেটী॥</p>

</div><div align = "center" class = "dtop"><a href = "102_039.html">Prev</a> | <a target = "_top" href = "index.html">Up</a> | <a href = "102_041.html">Next</a><br/><br/><br/><a href = "#Top">Go to top</a></div></body></html>



