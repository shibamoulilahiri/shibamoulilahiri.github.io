<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "086_012.html">Prev</a> | <a target = "_top" href = "index.html">Up</a> | <a href = "086_014.html">Next</a></div><div class = "dtop">

<p align = "center">রঘুনাথ রায় (দেওয়ান; চুপি, নদীয়া)</p>

<p align = "center"><u>১৩</u></p>

<p align = "center">রাগিণী বাগেশ্রী। তাল ঠেকা।</p>

<p align = "center">বুঝনা মন বুঝাইলে, পরমার্থ না চিন্তিলে<br/>দিনান্তে মনের ভ্রান্তে কালী বলে না<br/>ডাকিলে।<br/>জঠরস্থে ছিলে যোগী, জন্মমাত্র কর্ম-<br/>ভোগী, শ্যামা-নামামৃত-ত্যাগী, বিষয়-<br/>সম্ভোগী হলে।<br/>অকিঞ্চনের সন্মতি, ত্যজ কামাদি-সংহতি,<br/>ছয় জনার ছয় রীতি, সংপ্রতি তোমায় ম-<br/>জালে। ইন্দ্রবশে উন্মত্ত, পাইয়াছ যে সম্পত্ত্য<br/>পড়ে রবে সে ইন্দ্রত্ব দশ ইন্দ্র অবশ হলে।</p>

<p><u>পাঠান্তর / পাঠভেদ</u>:</p>

<p align = "center">বুঝ না মন বুঝাইলে, পরমার্থ না চিন্তিলে,<br/>দিনান্তে মনের ভ্রান্তে, কালী বলে না ডাকিলে।<br/>জঠরস্থ ছিলে যোগী, জন্মমাত্র কর্ম-ভোগী,<br/>শ্যামা-নামামৃত-ত্যাগী, বিষয়-সম্ভোগী হ'লে।<br/>অকিঞ্চনের সম্মতি, ত্যজ কামাদি সংহতি,<br/>ছয় জনার ছয় রীতি, সম্প্রতি তোমায় মজালে।<br/>ইন্দ্রিয়-বলে ইন্দ্রত্ব পেয়ে হয়েছে উন্মত্ত,<br/>প'ড়ে রবে সে ইন্দ্রত্ব, দশেন্দ্রিয় অবশ হ'লে॥</p>

</div><div align = "center" class = "dtop"><a href = "086_012.html">Prev</a> | <a target = "_top" href = "index.html">Up</a> | <a href = "086_014.html">Next</a><br/><br/><br/><a href = "#Top">Go to top</a></div></body></html>



