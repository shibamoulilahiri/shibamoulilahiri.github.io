<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_087.html">Prev</a> | <a target = "_top" href = "index.html">Up</a> | <a href = "102_089.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৮৮</u></p>

<p align = "center">প্রসাদী সুর - একতালা।</p>

<p align = "center">কালীর নাম বড় মিঠা।<br/>সদা গান কর পান কর এটা॥<br/>ওরে ধিক্ রে রসনা তবু ইচ্ছা করে পায়স পিঠা।<br/>নিরাকার সাকার ককার সবাকার ভিটা॥<br/>ওরে ভোগ মোক্ষ ধাম নাম,<br/>ইহার পর আর আছে কিটা॥<br/>কালী যার হৃদে জাগে, হৃদয়ে তার জাহ্নবীটা।<br/>সে যে কাল হলে মহাকাল হয়,<br/>কালে দিয়ে হাততালিটা॥<br/>জ্ঞানাগ্নি অন্তরে জ্বেলে ধর্মাধর্ম কর ঘিটা।<br/>তুমি মন কর বিল্বদল, স্রুব কর যত্ন যেটা॥<br/>প্রসাদ বলে হৃদি ভূমির,<br/>বিরোধ মেনে গেল মিটা।<br/>আমার এ তনু দক্ষিণাকালীর,<br/>দেবত্তরের দাগা চিঠা॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">কালীর নাম বড় মিঠা।<br/>সদা গান কর পান কর এটা॥<br/>ওরে ধিক্ রে রসনা তবু ইচ্ছা করে পায়স পিঠা॥<br/>নিরাকার সাকার ককার, ককার সবাকার ভিটা।<br/>ওরে ভোগ মোক্ষ ধাম নাম, ইহার পর আর আছে কেটা<br/>কালী যার হৃদে জাগে, হৃদয়ে তার জাহ্নবীটা।<br/>সে যে কাল হলে মহাকাল হয়, কালে দিয়ে হাততালিটা<br/>জ্ঞানাগ্নি অন্তরে জ্বেলে ধর্মাধর্ম কর ঘিটা।<br/>তুমি মন কর বিল্বদল, স্রুব কর যত্ন যেটা॥<br/>প্রসাদ বলে হৃদিভূমির বিরোধ মেনে গেল মিটা।<br/>আমার এ তনু দক্ষিণাকালীর, দেবোত্তরে দাগা চিঠা॥</p>

<p><u>পাঠান্তর / পাঠভেদ</u>:</p>

<p align = "center">রাগিণী জঙলা তাল একতালা।</p>

<p align = "center">কালী নাম বড় মিঠা।<br/>(ঐ নাম গান কর পান কর)<br/>তোরে ধিক ধিক রসনা তুমি ইচ্ছা কর পায়েস পীঠা॥<br/>নিরাকার সাকার ককার সবাকার ভিটা।<br/>ভোগ মোক্ষ নাম ধাম ইহার পর আর আছে কিটা॥<br/>কালী যার হৃদয়ে যোগে শিরে তার জাহ্নবীটা।<br/>সে কাল হলে মহাকাল হয় কালে দিয়ে হাততালিটা।<br/>জ্ঞানাগ্নি অন্তরে জ্বাল ধর্মাধর্ম কর ঘিটা।<br/>মন কর তায় বিল্বদল শ্রুল কর তায় যত্নে জীটা॥<br/>প্রসাদ বলে এতো দিনে মনের আঁধার গেল ছুটে<br/>ওরে এ তনু দক্ষিণাকালীর দেবোত্তরের ডাকের চিঠা॥</p>

</div><div align = "center" class = "dtop"><a href = "102_087.html">Prev</a> | <a target = "_top" href = "index.html">Up</a> | <a href = "102_089.html">Next</a><br/><br/><br/><a href = "#Top">Go to top</a></div></body></html>



