<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_007.html">Prev</a> | <a target = "_top" href = "index.html">Up</a> | <a href = "102_009.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৮</u></p>

<p align = "center">প্রসাদী সুর একতালা।</p>

<p align = "center">আছি তেঁই তরুতলে ব'সে।<br/>মনের আনন্দে আর হরষে॥<br/>আগে ভাঙাব গাছের পাতা, ডাঁটিফল ধরিব শেষে॥<br/>রাগ-দ্বেষ-লোভ-আদি, পাঠাব সব বনবাসে।<br/>রব রসাভাষে, হা প্রত্যাশে ফলিতার্থ সেই রসে॥<br/>ফলে ফলে সুফল লয়ে, যাইব আপন নিবাসে।<br/>আমার বিফলকে ফল দিয়ে, ফলাফল ভাসাও নৈরাশে॥<br/>মন কর কি, লও যে সুধা, দুজনাতে মিলে মিশে।<br/>খাবে একই নিশ্বাসে যেন, সূর্য তেজে সকল শোষে॥<br/>রামপ্রসাদ বলে আমার কোষ্ঠী শুদ্ধ তারাবেশে।<br/>মাগী জানে না যে মন-কপাটে,<br/>খিল দিয়েছি বড় ক'সে॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">আছি তেঁই তরুতলে বসে।<br/>মনের আনন্দে আর হরিষে॥<br/>আগে ভাঙবো গাছের পাতা, ডাঁটি ফল ধরিব শেষে॥<br/>রাগ-দ্বেষ-লোভ-আদি রেখে দূরদেশে।<br/>রব রসাভাষে হা প্রত্যাশে, ফলিতার্থ সেই রসে॥<br/>ফলের ফলে সুফল লয়ে যাইব নিবাসে।<br/>আমার বিফলকে ফল দিয়ে, ফলাফল ভাসাও নৈরাশে॥<br/>মন কর কি লওরে সুধা দুজনাতে মিশে।<br/>খাবে একই নিঃশ্বাসে যেন সূর্যসম শোষে॥<br/>রামপ্রসাদ বলে আমার কোষ্ঠশুদ্ধি তারাবেশে।<br/>মাগী জানে না যে মন-কপাটে খিল দিয়াছি কোসে॥</p>

<p><u>পাঠান্তর / পাঠভেদ</u>:</p>

<p align = "center">আছি তেঁই তরুতলে বসে।<br/>মনের আনন্দে হরিষে॥<br/>আগে ভাঙবো গাছের পাতা ডাঁটি ফল ধরিব শেষে<br/>রাগ-দ্বেষ-আদি দোষ রেখে দূরদেশে।<br/>রব রসাভাষে হা প্রত্যাশে ফলিতার্থ রসে॥<br/>ফলের জলে সুফল লোয়ে যাইব নিবাসে।<br/>আমার বিফলকে ফল দিয়া, ফলাফল ভাসায়ে<br/>নৈরাশে॥<br/>মন্ কর কি লওরে সুধা দুজনাতে মিশে।<br/>খাবে একই নিশ্বাসে যেন সূর্যসম শোষে॥<br/>রামপ্রসাদ বলে আমার কোষ্ঠশুদ্ধি তারাবেশে।<br/>মাগী জানেনা যে মন-কপাটে খিল দিয়েছি কোসে॥</p>

</div><div align = "center" class = "dtop"><a href = "102_007.html">Prev</a> | <a target = "_top" href = "index.html">Up</a> | <a href = "102_009.html">Next</a><br/><br/><br/><a href = "#Top">Go to top</a></div></body></html>



