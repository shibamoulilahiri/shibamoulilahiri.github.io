<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "044.html">Prev</a> | <a target = "_top" href = "index.html">Up</a> | <a href = "045.html">Next</a></div><div class = "dtop">

<p align = "center">ত্রৈলোক্যনাথ কবিভূষণ</p>

<p align = "center"><u>১</u></p>

<p align = "center">কি দিয়ে করিব পূজা, কি বল আছে আমার?<br/>তুমি গো অখিলেশ্বরী, সকলি যে মা তোমার॥<br/>করি নানা আকিঞ্চন, করেছি যে আয়োজন,<br/>দেখছি ভেবে, তাতে আমার নাইত কোন অধিকার।<br/>(ও মা) যে সকল নিজস্ব ভাবা কেবলি মনের বিকার॥<br/>তোমার বস্তু তোমায় দিয়ে তুষ্ট হ'তে চায় না মন,<br/>তাই মা তারা, ভেবে সারা, কি দিয়ে পূজি শ্রীচরণ!<br/>না - না, ভক্তি আছে আমার, তাই দিব মা উপহার।<br/>প্রার্থনা আর কি করিব, কি চাহিতে কি চাহিব,<br/>কি যে হিত, আর কি যে অহিত, আমি কিবা বুঝি তার॥<br/>তুমি মঙ্গলরূপিণী, বিশ্ব-হিত-বিধায়িনী,<br/>যা ভাল হয়, তাই করো মা, তোমার পদে দিলাম ভার।<br/>(আর) আমার কথা শুনবে যদি,<br/>তবে ঘুচাও মনের অন্ধকার॥</p>

</div><div align = "center" class = "dtop"><a href = "044.html">Prev</a> | <a target = "_top" href = "index.html">Up</a> | <a href = "045.html">Next</a><br/><br/><br/><a href = "#Top">Go to top</a></div></body></html>



