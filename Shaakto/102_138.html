<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_137.html">Prev</a> | <a target = "_top" href = "index.html">Up</a> | <a href = "102_139.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৩৮</u></p>

<p align = "center">প্রসাদী সুর - একতালা।</p>

<p align = "center">নীতি তোরে বুঝাবে কেটা।<br/>বুঝে বুঝলি না রে মন রে ঠেঁটা॥<br/>কোথা রবে ঘর-বাড়ী, তোর কোথা রবে দালান কোঠা।<br/>যখন আসবে শমন বাঁধবে কসে মন,<br/>কোথা রবে খুড় জ্যেঠা॥<br/>মরণ সময় দিবে তোমার ভাঙা কলসী ছেঁড়া চেটা।<br/>ওরে সেখানেতে তোর নামেতে আছে রে<br/>যত ধন জন সব অকারণ, সঙ্গেতে না যাবে কেটা।<br/>রামপ্রসাদ বলে দুর্গা ব'লে,<br/>ছাড় রে সংসারের লেঠা॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">নিত্যই তোয় বুঝাবে কেটা।<br/>বুঝে বুঝলি নাক মনরে ঠেঁটা॥<br/>কোথা রবে ঘরবাড়ী তোর, কোথা রবে দালান-কোঠা।<br/>যখন আসবে শমন, বাঁধবে কসে মন, কোথা রবে বাপ খুড়া জেঠা<br/>মরণসময় দিবে তোমায়, ভাঙা কলসি ছেঁড়া চ্যাটা।<br/>ওরে সেখানেতে তোর নামেতে আছে যে রে জাব্দা আঁটা॥<br/>যত ধন জন সব অকারণ, সঙ্গেতে না যাবে কেটা।<br/>রামপ্রসাদ বলে দুর্গা ব'লে, ছাড়রে সংসারের লেঠা॥</p>

</div><div align = "center" class = "dtop"><a href = "102_137.html">Prev</a> | <a target = "_top" href = "index.html">Up</a> | <a href = "102_139.html">Next</a><br/><br/><br/><a href = "#Top">Go to top</a></div></body></html>



