<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_182.html">Prev</a> | <a target = "_top" href = "index.html">Up</a> | <a href = "102_184.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৮৩</u></p>

<p align = "center">প্রসাদী সুর - একতালা।</p>

<p align = "center">মন হারালি কাজের গোড়া।<br/>তুমি দিবানিশি ভাব বসি,<br/>কোথায় পাব টাকার তোড়া।<br/>চাকি কেবল ফাঁকি মাত্র, শ্যামা মা মোর হেমের ঘড়া॥<br/>তুই কাঁচমূলে কাঞ্চন বিকালি<br/>ছি ছি মন তোর কপাল পোড়া॥<br/>কর্ম-সূত্রে যা আছে মন, কেবা পাবে তার বাড়া।<br/>মিছে এ দেশ সে দেশ ক'রে বেড়াও,<br/>বিধির লিপি কপাল-যোড়া॥<br/>কাল করিছে হৃদয়ে বাস, বাড়ছে যেন শালের কোঁড়া।<br/>ওরে সেই কালের কর বিনাশ, ন্যাস ধররে মন্ত্র সোঁঢ়া॥<br/>প্রসাদ বলে ভাবছ কি মন পাঁচ শোয়ারের তুমি ঘোড়া।<br/>সেই পাঁচের আছে পাঁচাপাঁচি,<br/>তোমায় কর্বে তোলাপাড়া॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মন হারালে কাজের গোড়া।<br/>তুমি দিবানিশি ভাব বসি, কোথায় পাবে টাকার তোড়া॥<br/>চাকি কেবল ফাঁকিমাত্র, শ্যামা মা মোর হেমের ঘড়া।<br/>তুই কাচমূল্যে কাঞ্চন বিকালি, ছি ছি মন<br/>তোর কপাল পোড়া॥<br/>কর্ম-সূত্রে যা আছে মন, কেবা পাবে তার বাড়া।<br/>মিছে এদেশ সেদেশ ক'রে বেড়াও, বিধির লিপি<br/>কপালজোড়া॥<br/>কাল করিছে হৃদয়ে বাস, বাড়ছে যেন শালের কোঁড়া।<br/>ওরে সেই কালের কর বিনাশ, ন্যাস ধররে মন্ত্র সোঢ়া॥<br/>প্রসাদ বলে ভাবছ কি মন পাঁচসোয়ারের তুমি ঘোড়া।<br/>সেই পাঁচের আছে পাঁচাপাঁচি, তোমায় করবে তোলাপাড়া</p>

<p><u>পাঠান্তর / পাঠভেদ</u>:</p>

<p align = "center">রাগিণী জঙলা তাল একতালা।</p>

<p align = "center">মন হারালি কাজের গোড়া।<br/>দিবা নিশি ভাব বসি, কোথায় পাব টাকার তোড়া॥<br/>চাকি কেবল ফাকী যেমন, শ্যামা মা মোর হেমের তোড়া।<br/>তুই কাঁচ মূলে কাঞ্চন বিকালি<br/>ছিছি মন তোর কপাল পোড়া<br/>কাল করেছে হৃদে বাস বাড়ছে যেন সালের কোঁড়া<br/>সেই কালের করো বিনাশ ন্যাশ-ধরের মন্ত্র সোঢ়া॥<br/>প্রসাদ বলে মনরে আমার পাঁচ সোয়ারের তুরকী ঘোড়া<br/>সেই পাঁচের আছে<br/>পাঁচাপাঁচি তোমায় করবে তুলা ফোঁড়া॥</p>

<p><u>পাঠান্তর / পাঠভেদ</u>:</p>

<p align = "center">মন, হারালে কাজের গোড়া।<br/>দিবানিশি ভাবছো বসি, কোথায় পাবে টাকার তোড়া॥<br/>চাকি কেবল ফাঁকিমাত্র, শ্যামা মা মোর হেমের ঘড়া।<br/>তুই কাচ-মূল্যে কাঞ্চন বিকালি, ছি ছি মন, তোর কপাল-পোড়া॥<br/>কর্ম-সূত্রে যা আছে মন, কেবা পাবে তার বাড়া।<br/>মিছে এ-দেশ সে-দেশ ঘুরে বেড়াও, বিধির লিপি কপাল-যোড়া॥<br/>কাল করিছে হৃদে বাস, বাড়ছে যেন শালের কোঁড়া।<br/>ওরে, সেই কালের কর বিনাশ, ন্যাস ধরবে মন্ত্র ষোঢ়া।<br/>প্রসাদ বলে, মন রে তুমি, পাঁচ সওয়ারের তুর্কী ঘোড়া।<sup><a href="#fn1" id="ref1">1</a></sup><br/>সেই পাঁচের আছে পাঁচাপাঁচি, তোমায় করবে তোলাপাড়া॥</p>

<hr></hr>

<p><sup id="fn1">1. প্রসাদ বলে, ভাবছ কি মন, পাঁচ সওয়ারের তুমি ঘোড়া।<a href="#ref1" title="Jump back to footnote 1 in the text.">↩</a></sup></p>

</div><div align = "center" class = "dtop"><a href = "102_182.html">Prev</a> | <a target = "_top" href = "index.html">Up</a> | <a href = "102_184.html">Next</a><br/><br/><br/><a href = "#Top">Go to top</a></div></body></html>



