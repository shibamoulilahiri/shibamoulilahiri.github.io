<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "114_004.html">Prev</a> | <a target = "_top" href = "index.html">Up</a> | <a href = "115.html">Next</a></div><div class = "dtop">

<p align = "center">হরিনাথ মজুমদার (কাঙাল ফকিরচাঁদ / ফিকিরচাঁদ)</p>

<p align = "center"><u>৫</u></p>

<p align = "center">শ্যামাপূজা, কালীপূজা, শক্তিপূজা কথার কথা নয়।<br/>যদি কথার কথা হতো, চিরদিন ভারত শক্তি পূজে,<br/>শক্তিহীন হতো না।<br/>কেবল ডাকের গয়নায়, ঢাকের বাজনায়, শক্তিপূজা হয় না।<br/>এক মনোবিল্বদল, ভক্তি-গঙ্গাজল, শতদল দিলে হয় সাধনা।<br/>(হৃদয়)।<br/>দিলে আতপ অন্ন, কি মিষ্টান্ন, মায়ে তাতে ভোলেন না;<br/>কেবল জ্ঞান-দীপ জ্বেলে, একান্ত ধূপ দিলে, ব্রহ্মময়ী পূর্ণ<br/>করেন কামনা। (ওরে)<br/>বনের মহিষ-অজা, মায়ের বাছা, মা সে বলি লন না;<br/>যদি বলি দিতে আশ, স্বার্থ কর নাশ, বলিদান কর<br/>বিলাস-বাসনা। (ওরে)<br/>কাঙাল কয় কাতরে, জাতি-বিচারে, শক্তিপূজা হয় না;<br/>সকল বর্ণ এক হয়ে, ডাক মা বলিয়ে, নইলে মায়ের দয়া<br/>কভু হবে না। (ওরে)॥</p>

</div><div align = "center" class = "dtop"><a href = "114_004.html">Prev</a> | <a target = "_top" href = "index.html">Up</a> | <a href = "115.html">Next</a><br/><br/><br/><a href = "#Top">Go to top</a></div></body></html>



