<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_062.html">Prev</a> | <a target = "_top" href = "index.html">Up</a> | <a href = "102_064.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৬৩</u></p>

<p align = "center">জংলা - একতালা।</p>

<p align = "center">ওরে মন চড়কি চড়ক কর, এ ঘোর সংসারে।<br/>মহাযোগেন্দ্র কৌতূকে হাসে, না চিন তাঁহারে॥<br/>যুগল স্বয়ম্ভূ শম্ভু যুবতীর উরে।<br/>মন রে ওরে কর পঞ্চ বিল্বদলে পূজিছ তাহারে॥<br/>ঘরেতে যুবতীর বাক্, গাজনে বাজিছে ঢাক,<br/>মন রে ওরে, বৃন্দাবলী খ্যামটা ঢালী,<br/>বাজায় বারে বারে॥<br/>কাম উচ্চ ভারায় চড়ে, ভাংলে পাঁজর পাটে পড়ে।<br/>মন রে ওরে এমন যাতনা করেছ তুচ্ছ,<br/>ধন্য রে তোমারে॥<br/>দীর্ঘ-আশা চড়কগাছ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;বেছে নিলে বাছের বাছ।<br/>মন রে ওরে, মায়া-ডোরে বঁড়শী গাঁথা স্নেহ বল যারে॥<br/>প্রসাদ বলে বার বার, অসারে জন্মিবে সার,<br/>মন রে ওরে শিঙে ফুঁকে শিঙে পাবি,<br/>ডাক কেলে মারে॥</p>

<p><u>পাঠান্তর / পাঠভেদ</u>:</p>

<p align = "center">ওরে মন চড়কি-ভ্রমণ কর এ ঘোর সংসারে।<br/>মহাযোগেন্দ্র কৌতুকে হাসে না চিন তাহারে॥<br/>যুগল স্বয়ম্ভু যুবতী উরে।<br/>মন রে ওরে কর পঞ্চ বিল্বদলে পূজিছ তাহারে॥<br/>ঘরেতে যুবতীর বাক্, গাজনে বাজিছে ঢাক,<br/>মন রে ওরে বৃন্দাবলী খ্যামটা ঢালি, বাজায়<br/>নানা সুরে॥<br/>কাম দীর্ঘ তাড়ায় চোড়ে, ভাংলে পাঁজর পাটে পোড়ে<br/>মন রে ওরে যাতনা কোরে তুচ্ছ ধন্য রে তোমারে॥<br/>দীর্ঘ-আশা চড়কগাছ, বেছে নিলে বাছের বাছ,<br/>মন রে ওরে মায়াডোরে বঁড়সী গাঁথা স্নেহ বল যারে<br/>প্রসাদ বলে বার বার, অসারে জন্মিবে সার,<br/>মন রে ওরে শিঙে ফুকে শিঙে পাবি, ডাকো কেলে<br/>মারে॥</p>

</div><div align = "center" class = "dtop"><a href = "102_062.html">Prev</a> | <a target = "_top" href = "index.html">Up</a> | <a href = "102_064.html">Next</a><br/><br/><br/><a href = "#Top">Go to top</a></div></body></html>



