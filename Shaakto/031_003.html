<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "031_002.html">Prev</a> | <a target = "_top" href = "index.html">Up</a> | <a href = "032.html">Next</a></div><div class = "dtop">

<p align = "center">গোবিন্দ চৌধুরী</p>

<p align = "center"><u>৩</u></p>

<p align = "center">গিরি, গৌরী আমার এল কৈ?<br/>ঐ যে সবাই এসে, দাঁড়ায়েছে হেসে,<br/>(শুধু) সুধামুখী আমার প্রাণের উমা নেই।<br/>সুনীল আকাশে ঐ শশী দেখি,<br/>কৈ গিরি, আমার কৈ শশিমুখী?<br/>শেফালিকা এল উমার বর্ণ মাখি',<br/>বল বল, আমার কোথা বর্ণময়ী?<br/>নির্ঝরিণীর জল, হ'ল নিরমল,<br/>ঐ এল হেসে শান্ত শতদল,<br/>শতদলবাসিনী কোথায় আমার বল?<br/>(ওরা) তেমনি চেয়ে আছে -<br/>কেবল তারা নেই।<br/>শরতের বায়ু যখন লাগে গায়,<br/>উমার স্পর্শ পাই, প্রাণ রাখা দায়,<br/>যাও যাও গিরি, আন গে উমায়,<br/>উমা ছেড়ে আমি কেমন ক'রে রই!</p>

<p><u>পাঠান্তর / পাঠভেদ</u>:</p>

<p align = "center">গিরি, গৌরী আমার এল কৈ?<br/>ঐ যে সবাই এসে, দাঁড়িয়েছে হেসে,<br/>(শুধু) সুধামুখী আমার উমা নেই।<br/>সুনীল আকাশে ঐ শশী দেখি,<br/>কৈ গিরি, আমার কৈ শশিমুখী?<br/>শেফালিকা এল উমার বর্ণ মাখি<br/>বল বল, আমার কোথা বর্ণময়ী?<br/>নির্ঝরিণীর জল, হ'ল নিরমল,<br/>ঐ এল হেসে শান্ত শতদল,<br/>শতদলবাসিনী কোথায় আমার বল?<br/>(ওরা) তেমনি চেয়ে আছে -<br/>কেবল তারা নেই।<br/>শরতের বায়ু যখন লাগে গায়,<br/>উদার স্পর্শ নাই, প্রাণ রাখা দায়<br/>যাও যাও গিরি, আনগে উমায়,<br/>উমা ছেড়ে আমি কেমন ক'রে রই।</p>

</div><div align = "center" class = "dtop"><a href = "031_002.html">Prev</a> | <a target = "_top" href = "index.html">Up</a> | <a href = "032.html">Next</a><br/><br/><br/><a href = "#Top">Go to top</a></div></body></html>



