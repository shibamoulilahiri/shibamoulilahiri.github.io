<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_138.html">Prev</a> | <a target = "_top" href = "index.html">Up</a> | <a href = "102_140.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৩৯</u></p>

<p align = "center">প্রসাদী সুর - একতালা।</p>

<p align = "center">পতিতপাবনী তারা।<br/>ও মা কেবল তোমার নামটী সারা॥<br/>ঐ যে তরাসে আকাশে বাস, বুঝেছি মা কাজের ধারা॥<br/>বশিষ্ঠ চিনিয়াছিল, হাড় ভেঙে শাপ দিল,<br/>তদবধি হইয়াছ ফণী যেন মণিহারা॥<br/>ঠেকেছিলে মুনির ঠাঁই, কার্য কারণ তোমার নাই,<br/>ঙয়ায় সয় তয় রয় সেইরূপ বর্ণ পারা॥<br/>দশের পথ বটে সোজা, দশের লাঠি একের বোঝা,<br/>লেগেছে দশের ভার, মনে শুধু চক্ষু ঠারা॥<br/>পাগল বেটার কথায় মজে, এত কাল মলাম ভজে,<br/>দিয়াছি গোলামী খৎ, এখন কি আর আছে চারা॥<br/>আমি দিলাম নাকে খৎ, তুমি দেও মা ফারখৎ,<br/>কালায় কালায় দাওয়া ঝুটা, সাক্ষী তোমার ব্যাটা যারা॥<br/>বসতি ষোড়শদলে, ব্যক্ত আছে ভূমণ্ডলে,<br/>প্রসাদ বলে কুতূহলে, তারায় লুকায় তারা॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">পতিতপাবনী তারা।<br/>ওমা কেবল তোমার নাম সারা॥<br/>তরাসে আকাশে বাস, বুঝেছি মা কাজের ধারা॥<br/>বশিষ্ঠ চিনিয়াছিল, হাড় ভেঙে শাপ দিল।<br/>তদবধি হইয়াছ ফণী যেন মণিহারা॥<br/>ঠেকেছিলে মুনির ঠাঁই, কার্যকারণ তোমার নাই।<br/>ঙয়ায় সয় তয় রয়, সেইরূপ বর্ণপারা॥<br/>দশের পথ বটে সোজা, দশের লাঠি একের বোঝা।<br/>লেগেছে দশের ভার, মনে শুধু চক্ষুঠারা॥<br/>পাগল বেটার কথায় মজে', এতকাল মলেম ভজে'।<br/>দিয়াছি গোলামি খৎ, এখন কি আর আছে চারা॥<br/>আমি দিলাম নাকে খৎ, তুমি দেও মা ফারখৎ।<br/>কালায় কালায় দাওয়া ঝুটা, সাক্ষী তোমার ব্যাটা যারা।<br/>বসতি ষোড়শদলে, ব্যক্ত হবে ভূমণ্ডলে।<br/>প্রসাদ বলে কুতূহলে, তারায় লুকায় তারা॥</p>

<p><u>পাঠান্তর / পাঠভেদ</u>:</p>

<p align = "center">পতিতপাবনী তারা কেবল তোমার নাম সারা।<br/>তরাসে আকাশে বাস, বুঝেছি মা কাজের ধারা॥<br/>বশিষ্ঠ চিনিয়াছিলো,&nbsp;&nbsp;&nbsp;&nbsp;&nbsp;&nbsp;&nbsp;&nbsp;হাড় ভেঙে শাপ দিলো,<br/>তদবধি হোয়ে আছ, ফণী যেন মণিহারা।<br/>ঠেকেছিলে মুনির ঠাঁই, কার্য করণ তোমার নাই,<br/>ঙয়ায়, সয়, তয়, রয়, সেইরূপ বর্ণ পারা॥<br/>দশের পথ বটে সোজা দশের লাঠি একের বোঝা,<br/>লেগেছে দশের ভার, মনে শুধু চক্ষু ঠারা॥<br/>পাগল ব্যাটার কথায় মোজে, এতকাল মোলেম<br/>ভোজে,<br/>দিয়াছি গোলামি খৎ, এখন কি আর আছে চারা॥<br/>আমি দিলাম নাকে খৎ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;তুমি দেও ফারখৎ,<br/>কালায় কালায় দাওয়া ঝুটা, সাক্ষি তোমায়<br/>ব্যাটা বারা।<br/>বসতি ষোড়শদলে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ব্যক্ত হোয়ে ভূমণ্ডলে,<br/>প্রসাদ বলে কুতুহলে, তারার লুকায় তারা॥</p>

</div><div align = "center" class = "dtop"><a href = "102_138.html">Prev</a> | <a target = "_top" href = "index.html">Up</a> | <a href = "102_140.html">Next</a><br/><br/><br/><a href = "#Top">Go to top</a></div></body></html>



