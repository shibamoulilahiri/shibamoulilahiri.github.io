<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "021_001.html">Prev</a> | <a target = "_top" href = "index.html">Up</a> | <a href = "022.html">Next</a></div><div class = "dtop">

<p align = "center">কৃষ্ণপ্রসন্ন সেন (পরিব্রাজক)</p>

<p align = "center"><u>২</u></p>

<p align = "center">দুর্গা-নামে রয় না জীবের ভয়-ভাবনা।<br/>ভয়-ভাবনা যম-যাতনা রয় না, ও নাম নাও রসনা।<br/>নন্দী বলে, আমার শম্ভু যেন রজতগিরি,<br/>জয়া বলে, গৌরী আমার সুবর্ণ-বল্লরী,<br/>রূপে জগৎ আলো।<br/>নন্দী বলে, আমার প্রভুর শিরে কাল-ফণী,<br/>জয়া বলে মা'র নূপুরে ফণীর মাথার মণি,<br/>শোভা বলবো কত!<br/>নন্দী বলে, আমার শিবের ভস্ম গায়ে মাখা,<br/>জয়া বলে, পাবে ব'লে আমার মায়ের দেখা,<br/>ভোলা তাই উদাসী।<br/>নন্দী বলে, শোভা পঞ্চ-বদনমণ্ডলে,<br/>জয়া বলে, দুর্গা-নামের গুণ গাইবে ব'লে,<br/>পাগল পঞ্চানন।<br/>নন্দী বলে, আমার প্রভু জগতের পতি,<br/>জয়া বলে, জগৎপতির মা আমার প্রসূতি,<br/>আদ্যাশক্তি যে মা।<br/>নন্দী বলে, রুদ্র আমার মহা-ত্রিশূলধারী,<br/>জয়া বলে, ধরবে ব'লে মায়ের কাশীপুরী,<br/>নৈলে থাকবে কোথা!<br/>নন্দী বলে, আমার প্রভু সংসার সংহারে,<br/>জয়া বলে, প্রকৃতি মা'র আজ্ঞা-অনুসারে,<br/>শিব কর্বে বা কি?<br/>নন্দী বলে, আমার শিবের কুবের ভাণ্ডারী,<br/>জয়া বলে, মা'র দ্বারেতে সেই শিব ভিখারী,<br/>অন্নপূর্ণা যে মা।<br/>নন্দী বলে, আমার শম্ভু গরল খেয়েছিল,<br/>জয়া বলে, দুর্গা-নামের গুণে বেঁচে গেল,<br/>নীলকণ্ঠ তোদের।<br/>নন্দী বলে, মহাকাল প্রভু যে আমার,<br/>জয়া বলে, মহাকালী বুকের উপর তার,<br/>শিব শবের আকার।<br/>নন্দী বলে, শিব আমার শব কেন হইল,<br/>জয়া বলে, মা যে শিবের শক্তি হ'রে নিল,<br/>ইকার থাকলো না যে!<br/>জয়ার কথা শুনে নন্দী স্তব্ধ হ'য়ে রয়,<br/>পরিব্রাজক বলে, গাও সকলে দুর্গা-নামের জয়,<br/>- যাবে রোগ শোক ভয়॥</p>

</div><div align = "center" class = "dtop"><a href = "021_001.html">Prev</a> | <a target = "_top" href = "index.html">Up</a> | <a href = "022.html">Next</a><br/><br/><br/><a href = "#Top">Go to top</a></div></body></html>



