<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "103_002.html">Prev</a> | <a target = "_top" href = "index.html">Up</a> | <a href = "103_004.html">Next</a></div><div class = "dtop">

<p align = "center">রামলাল দাস দত্ত</p>

<p align = "center"><u>৩</u></p>

<p align = "center">তনয়ে তার তারিণি!<br/>ত্রিবিধ তাপেতে তারা, নিশিদিন হতেছি সারা,<br/>বার বার বৃথা আর কাঁদায়ো না অনিবার,<br/>অধম সন্তানের দুঃখ নাশ, ও মা দুঃখনাশিনি॥<br/>সংসার-রাঙাফলে ভুলিব না আর,<br/>খাইয়া দেখেছি তাহে, কিছু নাহি সুতার,<br/>সে যে পূরিত গরলে, খাইলে কুফল ফলে,<br/>খেলে জ্ঞানহারা হই, তোমা ভুলে রই, -<br/>মা হ'য়ে সন্তানে কুফল দিও না জননি॥<br/>'আমার' 'আমার' ক'রে মত্ত হই মা অনিবার,<br/>ইন্দ্রিয়-আদি দারা-সুতে সকলই ভাবি আমার,<br/>কিন্তু 'আমি' কোনখানে, ভাবিয়ে না পাই ধ্যানে,<br/>কোন্ পথে গেলে ও মা, 'আমি' মিলে দে মা ব'লে;<br/>দীন রামে ভ্রমে আর রেখ না জননি॥</p>

<p><u>পাঠান্তর / পাঠভেদ</u>:</p>

<p align = "center">তনয়ে তার তারিণি!<br/>ত্রিবিধ তাপেতে তারা, নিশিদিন হতেছি সারা,<br/>বার বার বৃথা আর কাঁদায়ো না অনিবার,<br/>অধম সন্তানের দুঃখ নাশ, ও মা দুঃখনাশিনি।<br/>সংসার-রাঙাফলে ভুলিব না আর,<br/>খাইয়া দেখেছি তাহে, কিছু নাহি সুতার,<br/>সে যে পুরিত গরলে, খাইলে কুফল ফলে,<br/>খেলে জ্ঞানহারা হই, তোমা ভুলে রই, -<br/>মা হ'য়ে সন্তানে কুফল দিও না জননি॥<br/>'আমার' 'আমার' ক'রে মত্ত হই মা অনিবার,<br/>ইন্দ্রিয়-আদি দারা-সুতে সকলই ভাবি আমার<br/>কিন্তু 'আমি' কোনখানে, ভাবিয়ে না পাই ধ্যানে,<br/>কোন্ পথে গেলে ও মা, 'আমি' মিলে দে মা ব'লে;<br/>দীন রামে ভ্রমে আর রেখ না জননি॥</p>

</div><div align = "center" class = "dtop"><a href = "103_002.html">Prev</a> | <a target = "_top" href = "index.html">Up</a> | <a href = "103_004.html">Next</a><br/><br/><br/><a href = "#Top">Go to top</a></div></body></html>



