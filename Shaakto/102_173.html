<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_172.html">Prev</a> | <a target = "_top" href = "index.html">Up</a> | <a href = "102_174.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৭৩</u></p>

<p align = "center">প্রসাদী সুর - একতালা।</p>

<p align = "center">মন ভুলো না কথার ছলে।<br/>সুরাপান করিনে রে, সুধা খাই যে কুতূহলে।<br/>আমার মন-মাতালে মেতেছে আজ,<br/>মদ-মাতালে মাতাল বলে॥<br/>অহর্নিশি থাক বসি, হরমহিষীর চরণতলে।<br/>নৈলে ধর্বে নিশা, ঘুচবে দিশা,<br/>বিষম বিষয়-মদ খাইলে॥<br/>যন্ত্রভরা মন্ত্রসোঁড়া অণ্ড ভাসে যেই জলে।<br/>সে যে অকূল-তারণ, কূলের কারণ,<br/>কূল ছেড় না পরের বোলে॥<br/>ত্রিগুণে তিনের জন্ম, মাদকবলে মোহের ফলে।<br/>সত্ত্ব ধর্ম, তমে মর্ম, কর্ম হয় মন রজ মিশালে॥<br/>তাল হ'লে বেতাল পাবে, বৈতালী করিবে কোলে।<br/>রামপ্রসাদ বলে নিদানকালে,<br/>পতিত হবে কুল ছাড়িলে॥</p>

</div><div align = "center" class = "dtop"><a href = "102_172.html">Prev</a> | <a target = "_top" href = "index.html">Up</a> | <a href = "102_174.html">Next</a><br/><br/><br/><a href = "#Top">Go to top</a></div></body></html>



