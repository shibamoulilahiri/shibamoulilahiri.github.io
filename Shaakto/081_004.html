<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "081_003.html">Prev</a> | <a target = "_top" href = "index.html">Up</a> | <a href = "081_005.html">Next</a></div><div class = "dtop">

<p align = "center">মহেন্দ্রনাথ ভট্টাচার্য (প্রেমিক)</p>

<p align = "center"><u>৪</u></p>

<p align = "center">পাবি না ক্ষ্যাপা মায়েরে, ক্ষ্যাপার মত না ক্ষেপিলে।<br/>শেয়ান পাগল বুচকি আগল, কাজ হবে না ওরূপ হ'লে॥<br/>শুনিস্ নে তুই ভবের কথা, ও যে বন্ধ্যার প্রসব-ব্যথা।<br/>সার ক'রে শ্রীনাথের কথা, চোখের ঠুলি দে না খুলে॥<br/>মায়া মোহ ভোগ তৃষ্ণা দেবে তোরে যত তাড়া।<br/>বোবার মতন থাকবি ব'সে, সে কথায় না দিয়ে সাড়া॥<br/>নিবৃত্তিরে ল'য়ে সাথে ভ্রমণ কর তত্ত্ব-পথে।<br/>নৃত্য কর প্রেমে মেতে, সদা কালী কালী ব'লে॥<br/>মজা আছে এ পাগলে, জানবি আসল পাগল হ'লে।<br/>'আয় রে পাগল ছেলে' ব'লে, পাগলী মায়ে নেবে কোলে॥<br/>ফুরাবে পাগলের বেলা, ঘুচিবে ত্রিতাপের জ্বালা।<br/>শান্তিধামে করবি লীলা, এ যুক্তি প্রেমিক বলে॥</p>

</div><div align = "center" class = "dtop"><a href = "081_003.html">Prev</a> | <a target = "_top" href = "index.html">Up</a> | <a href = "081_005.html">Next</a><br/><br/><br/><a href = "#Top">Go to top</a></div></body></html>



