<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "103_001.html">Prev</a> | <a target = "_top" href = "index.html">Up</a> | <a href = "103_003.html">Next</a></div><div class = "dtop">

<p align = "center">রামলাল দাস দত্ত</p>

<p align = "center"><u>২</u></p>

<p align = "center">(আমার) মা নয় সামান্য মেয়ে।<br/>আছে আঁধারে আলো করিয়ে॥<br/>দেবর্ষি মহর্ষি কত আছে মায়ের পদ চেয়ে,<br/>শিব হয়েছেন শমন-জয়ী আমার মায়ের চরণ পেয়ে॥<br/>আমার মাকে ডাকে যে-জন ভক্তিভাবে মা বলিয়ে,<br/>ধ্রুবলোক যায় সে ধ্রুব, দিব্য বিমানে চড়িয়ে।<br/>(মায়ের) চরণ লাগি গৃহত্যাগী মহাযোগী বিভোর হ'য়ে<br/>আছেন চরণ দুটি বক্ষে ধরি ভোলানাথ ভূমে পড়িয়ে॥<br/>আমার মায়ের মতন যে আর নাইকো ভবে দুটি মেয়ে।<br/>সৃজে পালে নাশে ভুবন, ব্রহ্মা বিষ্ণু শিব হইয়ে।<br/>রাম বলে, তাঁয় ভাবে যে-জন সর্বেশ্বরী মা জানিয়ে,<br/>সে ভবের হাটে কেনা-বেচা এই বারেই যায় শেষ করিয়ে॥</p>

</div><div align = "center" class = "dtop"><a href = "103_001.html">Prev</a> | <a target = "_top" href = "index.html">Up</a> | <a href = "103_003.html">Next</a><br/><br/><br/><a href = "#Top">Go to top</a></div></body></html>



