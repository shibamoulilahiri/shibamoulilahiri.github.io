<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_166.html">Prev</a> | <a target = "_top" href = "index.html">Up</a> | <a href = "102_168.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৬৭</u></p>

<p align = "center">প্রসাদী সুর - একতালা।</p>

<p align = "center">মন জাননা শেষে ঘটবে লেঠা।<br/>আমি দিন থাকিতে উপায় বলি, দিনের সুদিন যেটা।<br/>ওরে শ্যামা মায়ের শ্রীচরণে, মনে মনে হও রে আঁটা॥<br/>পিঞ্জরে পুষেছ, পাখী, আটক কর্বে কেটা।<br/>ওরে জান না রে তার ভিতরে, দুয়ার রয়েছে নটা॥<br/>পেয়েছ কুসঙ্গী সঙ্গী, ধিঙ্গি ধিঙ্গি ছটা।<br/>তারা যা বলিছে তাই করিছ, এমনি বুকের পাটা॥<br/>প্রসাদ বলে মন জান তো মনে মনে যেটা।<br/>আমি চাতরে কি ভেঙে হাড়ী, বুঝাইব সেটা॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মন জান নাকি ঘটবে কি লেঠা।<br/>যখন ঊর্ধ্ব-বায়ু রুদ্ধ ক'রে পথে তোমার দিবে কাঁটা॥<br/>আমি দিন থাকিতে উপায় বলি দিনের সুদিন যেটা।<br/>ওরে শ্যামা মায়ের শ্রীচরণে, মনে মনে হওরে আঁটা॥<br/>পিঞ্জরে পুষেছ পাখী, আটক করে কেটা।<br/>ওরে জান না যে তার ভিতরে, দুয়ার আছে নটা॥<br/>পেয়েছ কুসঙ্গী সঙ্গী, ধিঙ্গি ধিঙ্গি ছটা।<br/>তারা যা বলিছে তাই করিছ, এমনি বুকের পাটা॥<br/>প্রসাদ বলে মন জানতো মনে মনে যেটা।<br/>আমি চাতরে কি ভেঙে হাড়ি, বুঝাইব সেটা॥</p>

<p><u>পাঠান্তর / পাঠভেদ</u>:</p>

<p align = "center">মন জাননা শেষে ঘটবে কি লেঠা।<br/>যখন ঊর্ধ্ববায়ু রুদ্ধ কোরে পথে দিবে কাঁটা॥<br/>আমি দিন থাকিতে উপায় বলি দিনের সুদিন যেটা<br/>ওরে শ্যামা মার চরণে মনে মনে হওরে আঁটা॥<br/>পিঞ্জরে পুষেছ পাখি আটক করে কেটা।<br/>পরে জাননা যে তার ভিতরে দুয়ার আছে নটা॥<br/>পেয়েছ কুসঙ্গি সঙ্গি ধিঙ্গি ধিঙ্গি ছটা।<br/>তারা যা বলিছে তাই করিছে এমনি বুকের পাটা॥<br/>প্রসাদ বলে মন জানতো মনে মনে যেটা।<br/>আমি চাতরে কি ভেঙে হাড়ি বুঝাইব সেটা॥</p>

</div><div align = "center" class = "dtop"><a href = "102_166.html">Prev</a> | <a target = "_top" href = "index.html">Up</a> | <a href = "102_168.html">Next</a><br/><br/><br/><a href = "#Top">Go to top</a></div></body></html>



