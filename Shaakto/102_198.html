<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_197.html">Prev</a> | <a target = "_top" href = "index.html">Up</a> | <a href = "102_199.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৯৮</u></p>

<p align = "center">গৌরী-গান্ধার - একতালা।</p>

<p align = "center">মা মা ব'লে আর ডাকব না।<br/>ও মা, দিয়েছ দিতেছ কতই যন্ত্রণা॥<br/>ছিলেম গৃহবাসী, বানালে সন্ন্যাসী,<br/>আর কি ক্ষমতা রাখ এলোকেশী,<br/>ঘরে ঘরে যাব, ভিক্ষা মেগে খাব,<br/>মা ব'লে আর কোলে যাব না॥<br/>ডাকি বারে বারে মা বলিয়ে, মা কি রয়েছ চক্ষুকর্ণ খেয়ে,<br/>মা বিদ্যমানে, এ দুঃখ সন্তানে,<br/>মা মোলে কি আর ছেলে বাঁচে না॥<br/>ভণে রামপ্রসাদ মায়ের কি এ সূত্র,<br/>মা হয়ে হলি মা সন্তানের শত্রু,<br/>দিবানিশি ভাবি, আর কি করিবি,<br/>দিবি দিবি পুন কঠোর যন্ত্রণা॥</p>

<p><u>পাঠান্তর / পাঠভেদ</u>:</p>

<p align = "center">রাগিণী গৌরী গান্ধার তাল একতালা।</p>

<p align = "center">মা মা বলে আর ডাকিব না।<br/>তারা দিয়াছ দিতেছো কত যন্ত্রণা॥<br/>বারেবারে ডাকি মা মা বলিয়ে,<br/>মা বুঝি রোয়েছে চক্ষু কর্ণ খেয়ে।<br/>মাতা বর্তমানে, এ দুঃখ সন্তানে,<br/>মা বেঁচে তার কি ফল বলনা॥<br/>ছিলাম গৃহবাসী করিলি সন্ন্যাসী,<br/>আর কি ক্ষমতা রাখো, এলোকেশী<br/>না হয় ঘরে ঘরে ভিক্ষা মাগি খাব যাব<br/>মা মোলে কি ছেলে বাঁচে না।<br/>রামপ্রসাদ মায়ের পুত্র, মা হোয়ে হলি মা ছেলের শত্রু,<br/>দিবা নিশি ভাবি আর কি করিবি<br/>দিবি দিবি পুন জঠরযন্ত্রণা॥</p>

</div><div align = "center" class = "dtop"><a href = "102_197.html">Prev</a> | <a target = "_top" href = "index.html">Up</a> | <a href = "102_199.html">Next</a><br/><br/><br/><a href = "#Top">Go to top</a></div></body></html>



