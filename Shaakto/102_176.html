<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_175.html">Prev</a> | <a target = "_top" href = "index.html">Up</a> | <a href = "102_177.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৭৬</u></p>

<p align = "center">প্রসাদী সুর - একতালা।</p>

<p align = "center">মন রে আমার এই মিনতি।<br/>তুমি পড়া পাখী হও, করি স্তুতি॥<br/>যা পড়াই তাই পড় মন, পড়লে শুনলে দুধি ভাতি।<br/>ওরে, জান না কি ডাকের কথা,<br/>না পড়িলে ঠেঙার গুতি॥<br/>কালী কালী কালী পড় মন, কালীপদে রাখ প্রীতি।<br/>ওরে পড় বাবা আত্মারাম, আত্মজনের কর গতি॥<br/>উড়ে উড়ে বেড়ে বেড়ে, বেড়িয়ে কেন বেড়াও ক্ষিতি।<br/>ওরে, গাছের ফলে কদিন চলে,<br/>কর্বে চার ফলের স্থিতি॥<br/>প্রসাদ বলে ফলা গাছে, ফল পাবি মন শুন যুকতি।<br/>ওরে, ব'সে মূলে, কালী ব'লে,<br/>গাছ নাড়া দেও নিতি নিতি॥</p>

<p><u>পাঠান্তর / পাঠভেদ</u>:</p>

<p align = "center">মন রে আমার এই মিনতি।<br/>তুমি পড়া পাখি হও, করি স্তুতি॥<br/>অবু তবু গিরি সুতা, পড়লে শুনলে দুদি ভাতি।<br/>ওরে, জাননাকি ডাকের কথা, না পড়িলে ঠেঙার গুতি<br/>কালী কালী কালী পড় মন, কালীপদে রাখ প্রীতি<br/>ওরে পড় বাবা আত্মারাম, আত্মজনার কর গতি॥<br/>উড়ে উড়ে, বেড়ে বেড়ে বেড়িয়ে কেন বেড়াও ক্ষিতি<br/>ওরে গাছের ফলে, কদিন চলে, কররে চার ফলে স্থিতি<br/>রামপ্রসাদ বলে, ফলা গাছে, ফল পাবি মন শোন যুকতি<br/>ওরে, বোসে মূলে, কালী বোলে, গাছনাড়া দেও নিতি নিতি</p>

</div><div align = "center" class = "dtop"><a href = "102_175.html">Prev</a> | <a target = "_top" href = "index.html">Up</a> | <a href = "102_177.html">Next</a><br/><br/><br/><a href = "#Top">Go to top</a></div></body></html>



