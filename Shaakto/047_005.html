<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "047_004.html">Prev</a> | <a target = "_top" href = "index.html">Up</a> | <a href = "047_006.html">Next</a></div><div class = "dtop">

<p align = "center">দাশরথি রায়</p>

<p align = "center"><u>৫</u></p>

<p align = "center">গিরি, যায় হে ল'য়ে হর প্রাণ-কন্যা গিরিজায়।<br/>পার তো রাখ প্রাণের ঈশানী, বাঁচে পাষাণী, গিরি! যায়॥<br/>রবে কুমারী, হবে গিরি, আশু পূর্ণ মানস,<br/>দিয়ে বিল্বদল যদি আশুতোষে আশু তোষ -<br/>হবে যাতনা দূর, দুঃখহর হর-কৃপায়॥<br/>নাথ, হর-চরণে যদি ধর, দোষ নাই হে ধরাধর!<br/>চরণে ধ'রে তুমি হে নাথ, দিলে কন্যা যা'য় -<br/>ধরিলে হরের পদ, হরেন অনেকের আপদ,<br/>মোর বচন ধর হে নাথ, ধর গঙ্গাধর-পায়!<br/>ধরাতে গুণ ধরে যদি ঐ পদ-ধরায়॥<br/>নাথ, কিসে যাবে আর এ বেদন, ভিন্ন হর-আরাধন,<br/>রাখিতে ঘরে তারাধন, নাহি অন্য উপায়, -<br/>ম'জে অসার সম্পদে, হর-পদে না সঁপে মতি,<br/>কেন মুক্তি-কন্যা তুমি হারা হও দাশরথি,<br/>কি হবে, কাল এলো - আজি কি কাল-নিশি পোহায়॥</p>

<p><u>পাঠান্তর / পাঠভেদ</u>:</p>

<p align = "center">গিরি, যায় হে ল'য়ে হর প্রাণ কন্যা গিরিরাজ।<br/>পার তো রাখ প্রাণের ঈশানী, বাঁচে পাষাণী, গিরি! যায়!!<br/>রবে কুমারী, হবে গিরি, আশু পূর্ণ মানস,<br/>দিয়ে বিল্বদল যদি আশুতোষে আশু তোষ -<br/>হবে যাতনা দূর, দুঃখহর হর-কৃপায়॥<br/>নাথ হর-চরণে যদি ধর, দোষ নাই হে ধরাধর!<br/>চরণে ধ'রে তুমি হে নাথ, দিলে কন্যা যা'য় -<br/>ধরিলে হরের পদ, হরেন অনেকের আপদ,<br/>মোর বচন ধর হে নাথ, যদি ধর গঙ্গাধর পায়॥<br/>ধরাতে গুণ ধরে যদি ঐ পদ-ধরায়॥<br/>নাথ, কিসে যাবে আর এ বেদন, ভিন্ন হর-আরাধন,<br/>রাখিতে ঘরে তারাধন, নাহি অন্য উপায় -<br/>ম'জে অসার সম্পদে, হর-পদে না সঁপে মতি,<br/>কেন মুক্তি-কন্যা তুমি হারা হও দাশরথি,<br/>কি হবে, কাল এলো - আজ কি কাল-নিশি পোহায়॥</p>

</div><div align = "center" class = "dtop"><a href = "047_004.html">Prev</a> | <a target = "_top" href = "index.html">Up</a> | <a href = "047_006.html">Next</a><br/><br/><br/><a href = "#Top">Go to top</a></div></body></html>



