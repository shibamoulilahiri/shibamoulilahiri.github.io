<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_222.html">Prev</a> | <a target = "_top" href = "index.html">Up</a> | <a href = "102_224.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২২৩</u></p>

<p align = "center">প্রসাদী সুর - একতালা।</p>

<p align = "center">শ্যামা মা উড়াচ্ছে ঘুড়ি।<br/>(ভব-সংসারে বাজারের মাঝে)<br/>ঐ যে, মন ঘুড়ি, আশা বায়ু, বাঁধা তাহে মায়াদড়ি॥<br/>কাক গণ্ডী মণ্ডি গাঁথা, তাতে পঞ্জরাদি নাড়ী।<br/>ঘুড়ি স্বগুণে নির্মাণ করা, কারিগরি বাড়াবাড়ি॥<br/>বিষয়ে মেজেছে মাঞ্জা, কর্কশা হয়েছে দড়ি।<br/>ঘুড়ি লক্ষে দুটা একটা কাটে,<br/>হেসে দেও মা হাত চাপড়ি॥<br/>প্রসাদ বলে দক্ষিণাবাতাসে ঘুড়ি যাবে উড়ি।</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">শ্যামা মা উড়াচ্ছো ঘুড়ি।<br/>(ভব-সংসার-বাজারের মাঝে)<br/>ঐ যে মন-ঘুড়ি, আশা-বায়ু, বাঁধা তাহে মায়া-দড়ি॥<br/>কাক গণ্ডী মণ্ডী গাঁথা, পঞ্জরাদি নানা নাড়ী।<br/>ঘুড়ি স্বগুণে নির্মাণ করা, কারিগরি বাড়াবাড়ি॥<br/>বিষয়ে মেজেছ মাঞ্জা, কর্কশা হয়েছে দড়ি।<br/>ঘুড়ি লক্ষে দুটা একটা কাটে, হেসে দেও মা হাতচাপড়ি॥<br/>প্রসাদ বলে দক্ষিণাবাতাসে ঘুড়ি যাবে উড়ি।<br/>ভবসংসার-সমুদ্রপারে, পড়বে যেয়ে তাড়াতাড়ি॥</p>

<p><u>পাঠান্তর / পাঠভেদ</u>:</p>

<p align = "center">রাগিণী জঙলা। তাল একতালা।</p>

<p align = "center">শ্যামা মা উড়াচ্ছো ঘুঁড়ি, ভব-সংসার-বাজারের<br/>মাঝে।<br/>ঘুড়ি আশা-বায়ু-ভরে উড়ে, বাঁন্ধা তাহে মায়াদড়ী<br/>কাক গণ্ডী মণ্ডী গাঁথা পঞ্জরাদি নানা নাড়ী,<br/>ঘুড়ি স্বগুণে নির্মাণ করা কারিগরি বাড়াবাড়ি॥<br/>বিষয়ে মেজেছ মাঞ্জা কর্কশা হয়েছে দড়ি,<br/>ঘুড়ি লক্ষে দুটা একটা কাটে হেসে দেও মা হাত-<br/>চাপড়ী।<br/>প্রসাদ বলে দক্ষিণাবাতাসে ঘুড়ি যাবে উড়ি,<br/>ভবসংসার-সমুদ্রপারে পড়িবে গিয়া তাড়াতাড়ী॥</p>

<p><u>পাঠান্তর / পাঠভেদ</u>:</p>

<p align = "center">শ্যামা মা উড়াচ্ছে ঘুড়ি,<br/>ভব-সংসার-বাজারের মাঝে।<br/>ঐ যে মন-ঘুড়ি, আশা-বায়ু, বাঁধা তাহে মায়া-দড়ি॥<br/>কাক গণ্ডী মণ্ডী গাঁথা, তাতে পঞ্জরাদি নাড়ি।<br/>ঘুড়ি স্বগুণে নির্মাণ করা, কারিগরি বাড়াবাড়ি॥<br/>বিষয়ে মেজেছে মাঞ্জা, কর্কশা হয়েছে দড়ি।<br/>ঘুড়ি লক্ষে দুটা-একটা কাটে, হেসে দাও মা হাত-চাপড়ি॥<br/>প্রসাদ বলে, দক্ষিণাবাতাসে ঘুড়ি যাবে উড়ি।<br/>ভব-সংসার-সমুদ্র-পারে, পড়বে যেয়ে তাড়াতাড়ি॥</p>

</div><div align = "center" class = "dtop"><a href = "102_222.html">Prev</a> | <a target = "_top" href = "index.html">Up</a> | <a href = "102_224.html">Next</a><br/><br/><br/><a href = "#Top">Go to top</a></div></body></html>



