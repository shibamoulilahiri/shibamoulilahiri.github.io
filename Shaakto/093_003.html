<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "093_002.html">Prev</a> | <a target = "_top" href = "index.html">Up</a> | <a href = "093_004.html">Next</a></div><div class = "dtop">

<p align = "center">রাম বসু</p>

<p align = "center"><u>৩</u></p>

<p align = "center">গৌরী কোলে ক'রে নগেন্দ্র-রাণী করুণ বচনে কয়, -<br/>উমা মা আমার সুবর্ণলতা, শ্মশানবাসী মৃত্যুঞ্জয়।<br/>মরি জামাতার খেদে, তোমার বিচ্ছেদে, প্রাণ কাঁদে দিবানিশি।<br/>আমি অচল নারী, চলিতে নারি, পারি না যে দেখে আসি।<br/>আছি জীবন্মৃতা হ'য়ে, আশা-পথ চেয়ে, তোমায় না হেরিয়ে<br/>নয়ন ঝরে।<br/>কও দেখি উমা, কেমন ছিলে মা, ভিখারী হরের ঘরে?<br/>জানি নিজে সে পাগল, কিছু নাই সম্বল, ঘরে ঘরে বেড়ায়<br/>ভিক্ষা ক'রে।<br/>শুনে জামাতার দুখ্, খেদে বুক বিদরে।<br/>তুমি ইন্দুবদনী, কুরঙ্গনয়নী, কনকবরণী তারা।<br/>জানি জামাতার গুণ, কপালে আগুন, শিরে জটা,<br/>বাকল পরা।<br/>আমি লোক-মুখে শুনি, ফেলে দিয়ে মণি, ফণী ধ'রে অঙ্গে<br/>ভূষণ করে।<br/>মরি, ছি! ছি! ছি! একি ক'বার কথা, শুনে লাজে<br/>মরে যাই,<br/>তোমা হেন গৌরী, দিয়েছেন গিরি, ভুজঙ্গেতে যার ভয় নাই,<br/>মাখে অঙ্গেতে ছাই।<br/>তুমি সর্বমঙ্গলা, অকূলের ভেলা, কূলে এনে দিতে পারো।<br/>দেখে খেদে ফাটে বুক, তোমার এত দুখ্, সে দুখ<br/>ঘুচাতে নারো।<br/>তুমি রাজার বালিকা, মায়ের প্রাণাধিকা, ভাগ্যেতে<br/>মা হলি শিব-দারা।<br/>মরি দুঃখেতে শঙ্করী, শঙ্কর ভিখারী, উপজীব্য<br/>ভিক্ষা করা।<br/>সদা বলি মা গিরিকে, আনগে গৌরীকে, কত কষ্ট উমার<br/>কৈলাসপুরে।</p>

<p><u>পাঠান্তর / পাঠভেদ</u>:</p>

<p align = "center">গৌরী কোলে ক'রে নগেন্দ্র-রাণী করুণ, বচনে কয়, -<br/>উমা মা আমার সুবর্ণলতা, শ্মশানবাসী মৃত্যুঞ্জয়।<br/>মরি জামাতার খেদে, তোমার বিচ্ছেদে, প্রাণ কাঁদে দিবানিশি।<br/>আমি অচল নারী, চলিতে নারি, পারি না যে দেখে আসি।<br/>আছি জীবন্মৃতা হ'য়ে আশা-পথ চেয়ে, তোমায় না হেরিয়ে নয়ন ঝরে।<br/>কও দেখি উমা; কেমন ছিলে মা, ভিখারী হরের ঘরে?<br/>জানি নিজে সে পাগল, কিছু নাই সম্বল, ঘরে ঘরে বেড়ায় ভিক্ষা করে<br/>শুনে জামাতার দুখ্, খেদে বুক বিদরে।<br/>তুমি ইন্দুবদনী, কুরঙ্গনয়নী, কনকবরণী তারা।<br/>জানি জামাতার গুণ, কপালে আগুন, শিরে জটা বাকল পরা।<br/>আমি লোক-মুখে শুনি, ফেলে দিয়ে মণি, ফণী ধরে অঙ্গে ভূষণ করে।<br/>মরি, ছি! ছি! ছি! একি ক'রার কথা, শুনে লাজে মরে যাই,<br/>তোমা হেন গৌরী, দিয়েছেন গিরি, ভুজঙ্গেতে যার ভয় নাই,<br/>মাখে অঙ্গেতে ছাই।<br/>তুমি সর্বমঙ্গলা, অকূলের ভেলা, কূলে এনে দিতে পারো।<br/>দেখে দেখে ফাটে বুক, তোমার এত দুখ্, সে দুখ ঘুচাতে নারো।<br/>তুমি রাজার বালিকা - মায়ের প্রাণাধিকা, ভাগ্যেতে মা হলি শিব-দারা।<br/>মরি দুঃখেতে শঙ্করী, শঙ্কর ভিখারী, উপজীব্য ভিক্ষা করা।<br/>সদা বলি মা গিরিকে, আনতো গৌরীকে কত কষ্ট উমার কৈলাসপুরে।</p>

</div><div align = "center" class = "dtop"><a href = "093_002.html">Prev</a> | <a target = "_top" href = "index.html">Up</a> | <a href = "093_004.html">Next</a><br/><br/><br/><a href = "#Top">Go to top</a></div></body></html>



