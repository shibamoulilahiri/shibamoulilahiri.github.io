<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_078.html">Prev</a> | <a target = "_top" href = "index.html">Up</a> | <a href = "102_080.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৭৯</u></p>

<p align = "center">প্রসাদী সুর - একতালা।</p>

<p align = "center">কালী কালী বল রসনা রে॥<br/>ও মন ষট্চক্র রথমধ্যে, শ্যামা মা মোর বিরাজ করে॥<br/>তিনটে কাছি কাছাকাছি, যুক্ত বাঁধা মূলাধারে।<br/>পাঁচ ক্ষমতার সারথি তার রথ চালায় দেশদেশান্তরে॥<br/>যুড়ি ঘোড়া দৌড় কুচে, দিনেতে দশকুশী মারে।<br/>সে যে সময়-সির নাড়িতে নারে, কলে বিকল হলে পরে॥<br/>তীর্থগমন, মিথ্যা ভ্রমণ, মন উচাটন করো না রে।<br/>ও মন ত্রিবেণীর ঘাটেতে বৈস, শীতল হবে অন্তঃপুরে॥<br/>পাঁচজনে পাঁচ স্থানে গেলে, ফেলে রাখবে প্রসাদেরে।<br/>ও মন, এই ত সময়, মিছে কাল যায়,<br/>যত ডাক্তে পার দু অক্ষরে॥</p>

<p><u>পাঠান্তর / পাঠভেদ</u>:</p>

<p align = "center">কালী কালী বল রসনা রে।<br/>ও মন, ষট্চক্র-রথ-মধ্যে শ্যামা মা মোর বিরাজ করে॥<br/>তিনটে কাছি কাছাকাছি, যুক্ত বাঁধা মূলাধারে।<br/>পাঁচ ক্ষমতায় সারথি তায়, রথ চালায় দেশ-দেশান্তরে॥<br/>জুড়ি ঘোড়া দৌড় কুচে, দিনেতে দশ কুশী মারে।<br/>সে যে সময়-শির নাড়িতে নারে, কলে বিকল হ'লে পরে॥<br/>তীর্থে গমন, মিথ্যা ভ্রমণ, মন উচাটন করো না রে।<br/>ও মন, ত্রিবেণীর ঘাটেতে বৈস, শীতল হবে অন্তঃপুরে॥<br/>পাঁচজনে পাঁচ স্থানে গেলে, ফেলে রাখবে প্রসাদেরে।<br/>ও মন, এই ত সময়, মিছে কাল যায়, যত ডাকতে পার<br/>দু'অক্ষরে॥</p>

</div><div align = "center" class = "dtop"><a href = "102_078.html">Prev</a> | <a target = "_top" href = "index.html">Up</a> | <a href = "102_080.html">Next</a><br/><br/><br/><a href = "#Top">Go to top</a></div></body></html>



