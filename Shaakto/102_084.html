<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_083.html">Prev</a> | <a target = "_top" href = "index.html">Up</a> | <a href = "102_085.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৮৪</u></p>

<p align = "center">প্রসাদী সুর - একতালা।</p>

<p align = "center">কালী সব ঘুচালে লেঠা।<br/>আগম নিগম শিবের বচন,<br/>মানবি কি না মানবি সেটা॥<br/>শ্মশান পেলে ভালবাস মা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;তুচ্ছ কর মণিকোটা।<br/>মা গো আপনি যেমন ঠাকুর তেমন,<br/>ঘুচল না আর সিদ্ধি ঘুটা॥<br/>যে জন তোমার ভক্ত হয় মা,<br/>ভিন্ন হয় তার রূপের ছটা।<br/>তার কটিতে কৌপীন মেলে না,<br/>গায় ছালি আর মাথায় জটা॥<br/>ভূতলে আনিয়ে মা গো, কর্লে আমায় লোহাপিটা।<br/>আমি তবু কালী ব'লে ডাকি,<br/>সাবাস্ আমার বুকের পাটা॥<br/>চাকলা জুড়ে নাম রটেছে,<br/>শ্রীরামপ্রসাদ কালীর বেটা।<br/>এবে মায়ে পোয়ে এমন ব্যবহার,<br/>ইহার মর্ম বুঝবে কেটা॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">কালী সব ঘুচালে লেটা।<br/>আগম নিগম শিবের বচন, মানবি কি না মানবি সেটা॥<br/>শ্মশান পেলে ভালবাস মা, তুচ্ছ কর মণিকোটা।<br/>মাগো আপনি যেমন ঠাকুর তেমন, ঘুচলনা আর সিদ্ধিঘোটা॥<br/>যেজন তোমার ভক্ত হয় মা, ভিন্ন হয় তার রূপের ছটা।<br/>তার কটীতে কৌপীন মেলে না, গায় ছালি আর মাথায় জটা॥<br/>ভূতলে আনিয়ে মাগো, করলে আমায় লোহাপিটা।<br/>আমি তবু কালী বলে ডাকি, সাবাস আমার বুকের পাটা॥<br/>চাকলা জুড়ে নাম রটেছে, শ্রীরামপ্রসাদ কালীর বেটা।<br/>এ যে মায়েপোয়ে এমন ব্যবহার, ইহার মর্ম বুঝবে কেটা</p>

</div><div align = "center" class = "dtop"><a href = "102_083.html">Prev</a> | <a target = "_top" href = "index.html">Up</a> | <a href = "102_085.html">Next</a><br/><br/><br/><a href = "#Top">Go to top</a></div></body></html>



