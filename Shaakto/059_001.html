<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "059.html">Prev</a> | <a target = "_top" href = "index.html">Up</a> | <a href = "060.html">Next</a></div><div class = "dtop">

<p align = "center">নীলমণি পাটনী</p>

<p align = "center"><u>১</u></p>

<p align = "center">নীলমণি পাটনীর দলে গীত।</p>

<p align = "center">মা হরারাধ্যা তারা তোমার নাম,<br/>মোক্ষধাম তন্ত্রে শুন্তে পাই।<br/>তাইতে তারা, তোমায় তারা, তারা তারা তারা বোলে<br/>ডাকছি মা সদাই।<br/>তুমি তারা, ত্বং ত্রিগুণধরা, অনন্ত ব্রহ্মাণ্ডের তারা,<br/>তোমায় ধরা, সে ত' বিষম দায়।<br/>তারা গো মা, কেবল ভক্তির ফল সাধনার ফলে,<br/>ডাকি দুর্গা দুর্গা বোলে -<br/>ধরেছিল ব্যাধের ছেলে, কালকেতু তোমায়।<br/>এবার বেঁধেছি মন আঁটাআঁটি, কোরেছি মন খুব খাঁটি,<br/>তারা গো মা, এবার ধোরেছি পাষাণের বেটি,<br/>আর পালাতে পারবি নে।<br/>তারা গো, আজ তারা-ধরা ফাঁদ পেতেছি মা, হৃদয়-কাননে।<br/>আমায় বোলেছে সেই মহাকাল,<br/>আছে গুরু মহাযন্ত্র-জাল,<br/>সাধন-পথে সেই জাল পেতে থাকবো কিছু কাল -<br/>এখন ভক্তি-ডোর কোরেছি হাতে,<br/>তারা যদি যাস্ সে পথে,<br/>ধোরবো মা তোর হাতেনাতে, বাঁধবো দুটি চরণে।<br/>মন-কারাগারে তোমায় রাখবো মা অতি যতনে।<br/>তোমায় লোকে দেয় নানা পূজা, ষোড়শোপচারে পূজা,<br/>তেমন পূজা কোথা পাব বল,<br/>তারা গো মা, কেবল গঙ্গাজল অঞ্জলি কোরে,<br/>মানসে নৈবেদ্য কোরে, দিব মা তোর চরণ ধোরে,<br/>নির্মল গঙ্গাজল।<br/>আমি কোথা পাব অন্য বলি, মহিষাদি অজ বলি,<br/>দিব ছয় রিপুকে নর-বলি, 'দুর্গা বোলে বদনে।<br/>মা, এবার পালাবার পথ তোমার নাই,<br/>উপায় নাই, সন্ধান নাই।<br/>তারা ধোরবো বোলে তারা, মুদিয়ে পাপ-চক্ষের তারা,<br/>রেখেছি জ্ঞান-চক্ষের তারা প্রহরী সদাই।<br/>মা, কে জানে তোমার লীলে,<br/>কি ছলে কোন্ ভাবেতে রও?<br/>কোরে যতন বহু মতন,<br/>ধন-ধান্য নানা রতন, দিলেও তুষ্ট নও।<br/>তোমায় রাবণ সেই লঙ্কাপুরে, অতি যত্নে যত্ন কোরে,<br/>পূজা কোরে সবংশেতে যায়।<br/>তারা গো, আবার শ্রীমন্তে প্রসন্ন হোয়ে,<br/>বিনা পূজায় আপনি গিয়ে, মশানেতে অভয় দিয়ে,<br/>রক্ষা করলি তায়।<br/>এখন পরমার্থ পরম ধনে, আছিস্ মা তুই পরম-ধনে,<br/>তারা গো, তোমায় যে ভজেছে, সেই পেয়েছে,<br/>ব্যাস লিখেছেন পুরাণে॥</p>

</div><div align = "center" class = "dtop"><a href = "059.html">Prev</a> | <a target = "_top" href = "index.html">Up</a> | <a href = "060.html">Next</a><br/><br/><br/><a href = "#Top">Go to top</a></div></body></html>



