<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_008.html">Prev</a> | <a target = "_top" href = "index.html">Up</a> | <a href = "102_010.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৯</u></p>

<p align = "center">রাগিণী - মালশ্রী</p>

<p align = "center">আজ শুভনিশি পোহাইল তোমার।<br/>এই যে নন্দিনী আইল, বরণ করিয়া আন ঘরে।<br/>মুখশশী দেখ আসি, দূরে যাবে দুঃখরাশি,<br/>ও চাঁদমুখের হাসি, সুধারাশি ক্ষরে॥<br/>শুনিয়া এ শুভবাণী, এলোচুলে ধায় রাণী, বসন না সম্বরে।<br/>গদগদ ভাব-ভরে, ঝরঝর আঁখি ঝরে,<br/>পাছে করি গিরিবরে, অমনি কাঁদে গলা ধরে॥<br/>পুনঃ কোলে বসাইয়া, চারুমুখ নিরখিয়া, চুম্বে অরুণ-অধরে।<br/>বলে জনক তোমার গিরি, পতি জনম-ভিখারী,<br/>তোমা-হেন সুকুমারী, দিলাম দিগম্বরে॥<br/>যত সহচরীগণ, হয়ে আনন্দিত-মন, হেসে হেসে এসে<br/>ধরে করে।<br/>কহে বৎসরেক ছিলে ভুলে, এত প্রেম কোথা থুলে,<br/>কথা কহ মুখ তুলে, প্রাণ মরে মরে॥<br/>কবি রামপ্রসাদ-দাসে, মনে মনে কত হাসে,<br/>ভাসে মহা আনন্দসাগরে।<br/>জননীর আগমনে, উল্লসিত জগজ্জনে,<br/>দিবানিশি নাহি জানে, আনন্দ পাসরে॥</p>

<p><u>পাঠান্তর / পাঠভেদ</u>:</p>

<p align = "center">রাগিণী মালশ্রী।</p>

<p align = "center">আজ শুভ নিশি পোহাইল তোমারে,<br/>এই যে নন্দিনী আইল, বরণ করিয়া আন ঘরে<br/>মুখশশী দেখ আসি, দূরে যাবে দুঃখ রাশি,<br/>ও চাঁদমুখের হাসি, সুধারাশি ক্ষরে।<br/>শুনিয়া এ শুভ বাণী, এলো চুলে ধায় রাণী,<br/>বসন না সম্বরে।<br/>গদগদ ভাব-ভরে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ঝরঝর আঁখি ঝরে।<br/>পাছে করি গিরিবরে, অমনি কাঁদে গলা ধোরে<br/>পুনঃ কোলে বসাইয়া,&nbsp;&nbsp;&nbsp;&nbsp;&nbsp;&nbsp;&nbsp;&nbsp;চারু মুখ নিরখিয়া<br/>চুম্বে অরুণ-অধরে।<br/>বলে জনক তোমার গিরি, পতি জনম-ভিখারি<br/>তোমা-হেন সুকুমারী দিলাম দিগম্বরে॥<br/>যত সহচরীগণ হোয়ে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;আনন্দিত মন,<br/>হেসে হেসে ধরে করে।<br/>কহে, বৎসরেক ছিলে ভুলে, এত প্রেম কোথা পেলে<br/>কথা কহ মুখ তুলে, প্রাণ মরে মরে॥<br/>কবি রামপ্রসাদ-দাসে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মনে মনে কত হাসে<br/>ভাসে আনন্দসাগরে।<br/>জননীর আগমনে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;উল্লাসিত জগজ্জনে,<br/>দিবা নিশি নাহি জানে আনন্দ পাশরে॥</p>

<p><u>পাঠান্তর / পাঠভেদ</u>:</p>

<p align = "center">আজ শুভনিশি পোহাইল তোমার।<br/>এই যে নন্দিনী আইল, বরণ করিয়া আন ঘরে।<br/>মুখ-শশী দেখ আসি, যাবে দুঃখরাশি,<br/>ও চাঁদ-মুখের হাসি সুধারাশি ক্ষরে।<br/>শুনিয়া এ শুভ বাণী, এলোচুলে ধায় রাণী, বসন না সম্বরে।<br/>গদগদ ভাব-ভরে, ঝরঝর আঁখি ঝরে, পাছে করি' গিরিবরে,<br/>অমনি কাঁদে গলা ধ'রে॥<br/>পুনঃ কোলে বসাইয়া, চারুমুখ নিরখিয়া, চুম্বে অরুণ-অধরে।<br/>বলে - জনক তোমার গিরি, পতি জনম-ভিখারী,<br/>তোমা হেন সুকুমারী দিলাম দিগম্বরে॥<br/>যত সহচরীগণ, হয়ে আনন্দিত মন, হেসে হেসে<br/>এসে ধরে করে।<br/>কহে - বৎসরেক ছিলে ভুলে, এত প্রেম কোথা থুলে,<br/>কথা কহ মুখ তুলে, প্রাণ মরে মরে।<br/>কবি রামপ্রসাদ-দাসে, মনে মনে কত হাসে,<br/>ভাসে মহা আনন্দ-সাগরে।<br/>জননীর আগমনে, উল্লসিত জগজ্জনে, দিবানিশি<br/>নাহি জানে, আনন্দে পাসরে॥</p>

<p><u>পাঠান্তর / পাঠভেদ</u>:</p>

<p align = "center">আজ শুভনিশি পোহাইল তোমার।<br/>এই যে নন্দিনী আইল, বরণ করিয়া আন ঘরে।<br/>মুখ-শশী দেখ আসি, যাবে দুঃখরাশি,<br/>ও চাঁদ-মুখের হাসি, সুধারাশি ক্ষরে।<br/>শুনিয়া এ শুভ বাণী, এলোচুলে ধায় রাণী, বসন না সম্বরে।<br/>গদগদ ভাব-ভরে, ঝর-ঝর আঁখি ঝরে, পাছে করি' গিরিবরে,<br/>অমনি কাঁদে গলা ধ'রে॥<br/>পুনঃ কোলে বসাইয়া, চারুমুখ নিরখিয়া, চুম্বে অরুণ-অধরে।<br/>বলে - জনক তোমার গিরি, পতি জনম-ভিখারী,<br/>তোমা হেন সুকুমারী দিলাম দিগম্বরে॥<br/>যত সহচরীগণ, আনন্দিত মন, হেসে হেসে ধরে করে।<br/>কহে - বৎসরকে ছিলে ভুলে, এত প্রেম কোথা থুলে,<br/>কথা কহ মুখ তুলে, প্রাণ মরে মরে।<br/>কবি রামপ্রসাদ-দাসে, মনে মনে কত হাসে, ভাসে মহা আনন্দ-সাগরে।<br/>জননীর আগমনে, উল্লসিত জগজ্জনে, দিবানিশি নাহি জানে,<br/>আনন্দ পসারে॥</p>

</div><div align = "center" class = "dtop"><a href = "102_008.html">Prev</a> | <a target = "_top" href = "index.html">Up</a> | <a href = "102_010.html">Next</a><br/><br/><br/><a href = "#Top">Go to top</a></div></body></html>



