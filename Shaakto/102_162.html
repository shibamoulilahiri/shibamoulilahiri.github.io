<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_161.html">Prev</a> | <a target = "_top" href = "index.html">Up</a> | <a href = "102_163.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৬২</u></p>

<p align = "center">প্রসাদী সুর - একতালা।</p>

<p align = "center">মন কেন মার চরণ ছাড়া।<br/>ও মন ভাব শক্তি, পাবে মুক্তি, বাঁধ দিয়া ভক্তি-দড়া॥<br/>তনয় থাক্তে না দেখলে মন,<br/>কেমন তোমার কপাল পোড়া।<br/>মা ভক্তে ছলিতে তনয়ারূপেতে,<br/>বাঁধেন আসি ঘরের বেড়া॥<br/>মায়ে যত ভালবাসে, বুঝা যাবে মৃত্যুশেষে,<br/>মোলে দণ্ড দুচার কন্নাকাটী, শেষে দিবে গোবরছড়া॥<br/>ভাই বন্ধু দারা সুত, কেবলমাত্র মায়ার গোড়া।<br/>মোলে সঙ্গে দিবে মেটে কলসী, কড়ি দিবে অষ্ট কড়া॥<br/>অঙ্গেতে যত আভরণ, সকলই করিবে হরণ।<br/>দোসর বস্ত্র গায় দিবে, চার কোণা,<br/>মাঝখানে ফাঁড়া।<br/>যেই ধ্যানে একমনে, সেই পাবে কালিকা তারা।<br/>বের হয়ে দেখ কন্যারূপে,<br/>রামপ্রসাদে বাঁধছে বেড়া॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মন কেন মায়ের চরণ ছাড়া।<br/>ও মন ভাব শক্তি, পাবে মুক্তি, বাঁধ দিয়া ভক্তিদড়া॥<br/>নয়ন থাকতে না দেখলে মন, কেমন তোমার কপাল পোড়া।<br/>মা ভক্তে ছলিতে তনয়া-রূপেতে, বেঁধে গেলেন ঘরের বেড়া॥<br/>মায়ে যত ভালবাসে, বুঝা যাবে মৃত্যুশেষে।<br/>মোলে দণ্ড দুচার কান্নাকাটী, শেষে দিবে গোবরছড়া॥<br/>ভাই বন্ধু দারা সুত, কেবলমাত্র মায়ার গোড়া।<br/>মোলে সঙ্গে দিবে মেটে কলসী, কড়ি দিবে অষ্টকড়া॥<br/>অঙ্গেতে যত আভরণ, সকলই করিবে হরণ।<br/>দোসর বস্ত্র গায়ে দিবে, চারকোণা মাঝখানে ফাঁড়া॥<br/>যেই ধ্যানে এক মনে, সেই পাবে মা তোমায় তারা।<br/>তখন একবার এসে কন্যারূপে, রামপ্রসাদের বেঁধো বেড়া</p>

</div><div align = "center" class = "dtop"><a href = "102_161.html">Prev</a> | <a target = "_top" href = "index.html">Up</a> | <a href = "102_163.html">Next</a><br/><br/><br/><a href = "#Top">Go to top</a></div></body></html>



