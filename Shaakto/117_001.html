<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "117.html">Prev</a> | <a target = "_top" href = "index.html">Up</a> | <a href = "118.html">Next</a></div><div class = "dtop">

<p align = "center">হরু ঠাকুর</p>

<p align = "center"><u>১</u></p>

<p align = "center">শুভ সপ্তমীতে শুভ যোগেতে উমা এলেন হিমালয়<br/>কোরে নিরীক্ষণ, চক্ষে হেরে চাঁদ-বদন,<br/>অভয়ায় গিরিরাণী কয় -<br/>আয় মা পূর্ণ শশী, স্বর্ণ-শশী বিধি আমায় দিয়েছে,<br/>একবার আয় গো মা কোলে, ডাকো 'মা' বোলে,<br/>পাষাণেতে পদ্ম ফুটেছে।<br/>গেলো মনোদুঃখ দূরে, তোমার বিধুমুখ হেরে,<br/>এলে করুণাময়ী মা করুণা কোরে॥<br/>বল মা আমার কাছে,<br/>জামাই শিব এখন কেমন আছে?<br/>শিবের সুমঙ্গল শুনিলে সকল,<br/>শুনলে পরে আমার প্রাণ বাঁচে।<br/>মনে করতেম আমি সদাই বাসনা,<br/>উমা-ধনে আন্তে যাই।<br/>ভাবতেম মনেতে, কাঁদতেম নিশি-দিনেতে,<br/>চলিবার কিছু শক্তি নাই।<br/>গিরি প্রাণ বাঁচালে তোমায় এনে,<br/>পূর্ণ হলো বাসনা, ঘুচলো বেদনা সকল যন্ত্রণা;<br/>তুমি না এলে এখন, যেতো মা জীবন,<br/>মায়ে ঝিয়ে দেখা হোতো না।<br/>এখন জুড়ালো হৃদয়, দুঃখ গেলো সমুদয়,<br/>হোলো কোটি চন্দ্র উদয় এ গিরিপুরে॥</p>

<p><u>পাঠান্তর / পাঠভেদ</u>:</p>

<p align = "center">শুভ সপ্তমীতে শুভ যোগেতে উমা এলেন হিমালয়।<br/>কোরে নিরীক্ষণ, চক্ষে হেরে চাঁদ-বদন,<br/>অভয়ায় গিরিরাণী কয় -<br/>আয় মা পূর্ণ শশী, স্বর্ণ-শশী বিধি আমায় দিয়েছে,<br/>একবার আয় গো মা কোলে, ডাকো 'মা' বোলে,<br/>পাষাণেতে পদ্ম ফুটেছে।<br/>গেলো মনোদুঃখ দূরে, তোমার বিধুমুখ হেরে<br/>এলে করুণাময়ী মা করুণা কোরে॥<br/>বল মা আমার কাছে,<br/>জামাই শিব এখন কেমন আছে?<br/>শিবের মঙ্গল শুনিলে সকল,<br/>শুনলে আমার প্রাণ বাঁচে।<br/>মনে করতেম আমি সদাই বাসনা,<br/>উমা-ধনে আন্তে যাই<br/>ভাবতেম মনেতে কাঁদতেম নিশি-দিনেতে,<br/>চলিবার কিছু শক্তি নাই।<br/>গিরি প্রাণ বাঁচালে তোমায় এনে,<br/>পূর্ণ হলো বাসনা, ঘুচলো বেদনা সকল যন্ত্রণা;<br/>তুমি না এলে এখন, যেতো মা জীবন,<br/>মায়ে ঝিয়ে দেখা হোতো না।<br/>এখন জুড়ালে হৃদয়, দুঃখ সমুদয়,<br/>হোলো কোটি চন্দ্র উদয় এ গিরিপুরে॥</p>

</div><div align = "center" class = "dtop"><a href = "117.html">Prev</a> | <a target = "_top" href = "index.html">Up</a> | <a href = "118.html">Next</a><br/><br/><br/><a href = "#Top">Go to top</a></div></body></html>



