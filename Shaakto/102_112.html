<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_111.html">Prev</a> | <a target = "_top" href = "index.html">Up</a> | <a href = "102_113.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১১২</u></p>

<p align = "center">প্রসাদী সুর - একতালা।</p>

<p align = "center">ডুব দে মন কালী ব'লে।<br/>হৃদি-রত্নাকরের অগাধ জলে।<br/>রত্নাকর নয় শূন্য কখন, দুচার ডুবে ধন না পেলে।<br/>তুমি দম-সামর্থ্যে এক ডুবে যাও<br/>কুলকুণ্ডলিনীর কূলে॥<br/>জ্ঞান-সমুদ্রের মাঝে রে মন, শক্তিরূপা মুক্তা ফলে।<br/>তুমি ভক্তি ক'রে কুড়ায়ে পাবে,<br/>শিব-যুক্তিমতন চাইলে॥<br/>কামাদি ছয় কুম্ভীর আছে, আহার-লোভে সদাই চলে।<br/>তুমি বিবেক-হল্দি গায় মেখে যাও,<br/>ছোঁবে না তার গন্ধ পেলে॥<br/>রতন মাণিক্য কত, পড়ে আছে সেই জলে।<br/>রামপ্রসাদ বলে ঝম্প দিলে,<br/>মিলবে রতন ফলে ফলে॥</p>

<p><u>পাঠান্তর / পাঠভেদ</u>:</p>

<p align = "center">ডুব দে মন কালী ব'লে,<br/>হৃদি-রত্নাকরের অগাধ জলে।<br/>রত্নাকর নয় শূন্য কখন, দুচার ডুবে ধন না পেলে,<br/>তুমি দম-সামর্থ্যে এক ডুবে যাও, কুল-কুণ্ডলিনীর কূলে॥<br/>জ্ঞান-সমুদ্রের মাঝে রে মন, শক্তি-রূপা মুক্তা ফলে।<br/>তুমি ভক্তি-করে কুড়ায়ে পাবে, শিব-যুক্তি-মতন চাইলে॥<br/>কামাদি ছয় কুম্ভীর আছে, আহার-লোভে সদাই চলে।<br/>তুমি বিবেক-হল্দি গায় মেখে যাও,<br/>ছোঁবে না তার গন্ধ পেলে॥<br/>রতন-মাণিক্য কত পড়ে আছে সেই জলে।<br/>রামপ্রসাদ বলে, ঝাঁপ দিলে মন, মিলবে রতন ফলে ফলে।</p>

</div><div align = "center" class = "dtop"><a href = "102_111.html">Prev</a> | <a target = "_top" href = "index.html">Up</a> | <a href = "102_113.html">Next</a><br/><br/><br/><a href = "#Top">Go to top</a></div></body></html>



