<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_043.html">Prev</a> | <a target = "_top" href = "index.html">Up</a> | <a href = "102_045.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৪৪</u></p>

<p align = "center">প্রসাদী সুর - একতালা।</p>

<p align = "center">এবার আমি ভাল ভেবেছি।<br/>এক ভাবীর কাছে ভাব শিখেছি॥<br/>যে দেশেতে রজনী নাই,<br/>সেই দেশের এক লোক পেয়েছি।<br/>আমার কিবা দিবা কিবা সন্ধ্যা,<br/>সন্ধ্যাকে বন্ধ্যা করেছি॥<br/>ঘুম ছুটেছে, আর কি ঘুমাই যুগে যুগে জেগে আছি।<br/>এবার যার ঘুম তারে দিয়ে, ঘুমের ঘুম পাড়ায়েছি॥<br/>সোহাগা গন্ধক মিশায়ে, সোণাতে রং ধরায়েছি।<br/>মণি-মন্দির মেজে দিব, মনে এই আশা করেছি॥<br/>প্রসাদ বলে ভক্তি মুক্তি উভয়কে মাথে ধরেছি।<br/>এবার শ্যামার নাম ব্রহ্ম জেনে,<br/>ধর্মকর্ম সব ছেড়েছি॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">এবার আমি সার ভেবেছি।<br/>এক ভাবীর কাছে ভাব শিখেছি॥<br/>যে দেশে রজনী নাই মা, সে দেশের এক লোক পেয়েছি।<br/>আমার কিবা দিবা কিবা সন্ধ্যা, সন্ধ্যাকে বন্ধ্যা করেছি॥<br/>ঘুম ছুটেছে আর কি ঘুমাই, যুগে যুগে জেগে আছি।<br/>এবার যার ঘুম তারে দিয়ে, ঘুমেরে ঘুম পাড়ায়েছি॥<br/>সোহাগা গন্ধক মিশায়ে, সোনাতে রং ধরায়েছি।<br/>মণিমন্দির মেজে দিব, মনে এই আশা করেছি॥<br/>প্রসাদ বলে ভক্তি মুক্তি উভয়কে মাথে ধরেছি।<br/>এবার শ্যামার নাম ব্রহ্ম জেনে, ধর্ম কর্ম সব ছেড়েছি॥</p>

<p><u>পাঠান্তর / পাঠভেদ</u>:</p>

<p align = "center">এবার আমি ভাল ভেবেছি।<br/>এক ভাবীর কাছে ভাব শিখেছি॥<br/>যে দেশেতে রজনী নাই, সেই দেশের এক লোক পেয়েছি।<br/>আমার কিবা দিবা, কিবা সন্ধ্যা, সন্ধ্যাকে বন্ধ্যা করেছি॥<br/>ঘুম ছুটেছে, আর কি ঘুমাই, যুগে যুগে জেগে আছি।<br/>এবার যার ঘুম তারে দিয়ে, ঘুমেরে ঘুম পাড়ায়েছি॥<br/>সোহাগা গন্ধক মিশায়ে, সোনাতে রং ধরায়েছি।<br/>মণি-মন্দির মেজে দিব, মনে এই আশা করেছি॥<br/>প্রসাদ বলে, ভক্তি মুক্তি উভয়কে মাথে ধরেছি।<br/>আমি কালী ব্রহ্ম জেনে মর্ম, ধর্মাধর্ম<sup><a href="#fn1" id="ref1">1</a></sup> সব ছেড়েছি॥<sup><a href="#fn2" id="ref2">2</a></sup></p>

<hr></hr>

<p><sup id="fn1">1. শ্রীশ্রীরামকৃষ্ণ পরমহংস বলিতেন - "এখানে ধর্ম মানে বৈধী ধর্ম। যেমন দান কর্তে হবে, শ্রাদ্ধ, কাঙালীভোজন, এই সব। এই ধর্মকেই বলে কর্মকাণ্ড।" - শ্রীশ্রীরামকৃষ্ণ-কথামৃত।<br/>গীতাতেও শ্রীভগবান্ ধর্ম-শব্দটি এই অর্থে প্রয়োগ করিয়াছেন - 'সকল ধর্ম পরিত্যাগ করিয়া এক আমার শরণ গ্রহণ কর' - "সর্বধর্মান্ পরিত্যজ্য মামেকং শরণং ব্রজ"। ১৮।৬৬<a href="#ref1" title="Jump back to footnote 1 in the text.">↩</a></sup></p>

<p><sup id="fn2">2. এবার শ্যামার নাম ব্রহ্ম জেনে, ধর্ম কর্ম সব ছেড়েছি।<a href="#ref2" title="Jump back to footnote 2 in the text.">↩</a></sup></p>

</div><div align = "center" class = "dtop"><a href = "102_043.html">Prev</a> | <a target = "_top" href = "index.html">Up</a> | <a href = "102_045.html">Next</a><br/><br/><br/><a href = "#Top">Go to top</a></div></body></html>



