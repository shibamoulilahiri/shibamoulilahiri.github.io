<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_098.html">Prev</a> | <a target = "_top" href = "index.html">Up</a> | <a href = "102_100.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৯৯</u></p>

<p align = "center">ভৈরবী - একতালা।</p>

<p align = "center">গেল না গেল না, দুঃখের কপাল।<br/>গেল না গেল না, ছাড়িয়ে ছাড়ে না,<br/>ছাড়িয়ে ছাড়ে না মাসী হলো কাল॥<br/>আমি মনে সদা বাঞ্ছা করি সুখ,<br/>মাসী এসে তাহে দেয় নানা দুখ,<br/>মাসীর মায়া জ্বালা, করে নানা খেলা,<br/>দেয় দ্বিগুণ জ্বালা, বাড়ায় জঞ্জাল॥<br/>দ্বিজ রামপ্রসাদের মনে এই ত্রাস,<br/>জন্মে মাতৃকোলে না করিলাম বাস,<br/>পেয়ে দুধের জ্বালা, শরীর হইল কালা,<br/>তোলা দুধে ছেলে বাঁচে কত কাল॥</p>

<p><u>পাঠান্তর / পাঠভেদ</u>:</p>

<p align = "center">ভৈরবী - একতালা</p>

<p align = "center">গেল না গেল না দুঃখের কপাল।<br/>গেল না গেল না ছাড়িয়ে ছলনা,<br/>ছাড়িয়ে ছাড়ে না মাসী হ'লো কাল॥<br/>আমি মনে সদা বাঞ্ছা করি সুখ,<br/>মাসী এসে তায় দেয় নানা দুঃখ,<br/>মাসীর মায়া-জ্বালা, করে নানা খেলা,<br/>দেয় দ্বিগুণ জ্বালা, বাড়ায় জঞ্জাল॥<br/>দ্বিজ রামপ্রসাদের মনে এই ত্রাস,<br/>জন্মে মাতৃকোলে না করিলাম বাস,<br/>পেয়ে দুধের জ্বালা, শরীর হল কালা,<br/>তোলা দুধে ছেলে, বাঁচে কত কাল॥</p>

</div><div align = "center" class = "dtop"><a href = "102_098.html">Prev</a> | <a target = "_top" href = "index.html">Up</a> | <a href = "102_100.html">Next</a><br/><br/><br/><a href = "#Top">Go to top</a></div></body></html>



