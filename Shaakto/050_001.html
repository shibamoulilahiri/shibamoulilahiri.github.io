<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "050.html">Prev</a> | <a target = "_top" href = "index.html">Up</a> | <a href = "051.html">Next</a></div><div class = "dtop">

<p align = "center">দ্বিজেন্দ্রলাল রায়</p>

<p align = "center"><u>১</u></p>

<p align = "center">চরণ ধ'রে আছি প'ড়ে, একবার চেয়ে দেখিস্ না মা!<br/>মত্ত আছিস্ আপন খেলায়, আপন ভাবে বিভোর বামা।<br/>একি খেলা খেলিস্ ঘুরে, স্বর্গ মর্ত্য পাতাল জুড়ে,<br/>ভয়ে নিখিল মুদে আঁখি, চরণ ধ'রে ডাকে 'মা' 'মা'।<br/>হাতে মা তোর মহাপ্রলয়, পায়ে ভব আত্মহারা,<br/>মুখে হা হা অট্টহাসি, অঙ্গ বেয়ে রক্তধারা।<br/>তারা, ক্ষেমঙ্করী, ক্ষেমা, অভয়ে, অভয় দে মা,<br/>কোলে তুলে নে মা শ্যামা, কোলে তুলে নে মা শ্যামা।<br/>আয় মা এখন তারা-রূপে স্মিতমুখে শুভ্র বাসে -<br/>নিশার ঘন আঁধার দিয়ে ঊষা যেমন নেমে আসে!<br/>এতদিন তো কালী, ভীমা - তোরই পূজা করেছি মা,<br/>পূজা আমার সাঙ্গ হোল, এখন মা তোর অসি নামা।</p>

<p><u>পাঠান্তর / পাঠভেদ</u>:</p>

<p align = "center">চরণ ধরে আছি পড়ে, একেবারে চেয়ে দেখিস্ না মা!<br/>মত্ত আছিস্ আপন খেলায়, আপন ভাবে বিভোর বামা।<br/>একি খেলা খেলিস্ ঘুরে, স্বর্গ মর্ত্য পাতাল জুড়ে,<br/>ভয়ে নিখিল মুদে আঁখি, চরণ ধ'রে ডাকে 'মা', 'মা'।<br/>হাতে মা তোর মহাপ্রলয়, পায়ে ভব আত্মহারা,<br/>মুখে হা হা অট্টহাসি, অঙ্গ বেয়ে রক্তধারা।<br/>তারা, ক্ষেমঙ্করী, ক্ষেমা, অভয় দে মা,<br/>কোলে তুলে নে মা শ্যামা, কোলে তুলে নে মা শ্যামা।<br/>আয় মা এখন তারা-রূপে স্মিতমুখে শুভ্র বাসে -<br/>নিশার ঘন আঁধার দিয়ে ঊষা যেমন নেমে আসে!<br/>এতদিন তো কালী, ভীমা - তোরই পূজা করেছি মা,<br/>পূজা আমার সাঙ্গ হলো, এখন মা তোর অসি নামা।</p>

</div><div align = "center" class = "dtop"><a href = "050.html">Prev</a> | <a target = "_top" href = "index.html">Up</a> | <a href = "051.html">Next</a><br/><br/><br/><a href = "#Top">Go to top</a></div></body></html>



