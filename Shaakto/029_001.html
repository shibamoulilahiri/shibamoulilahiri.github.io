<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "029.html">Prev</a> | <a target = "_top" href = "index.html">Up</a> | <a href = "030.html">Next</a></div><div class = "dtop">

<p align = "center">গোপালচন্দ্র বন্দ্যোপাধ্যায়</p>

<p align = "center"><u>১</u></p>

<p align = "center">আনন্দে মগনা শিখরী-অঙ্গনা, আনন্দময়ী পাইয়ে।<br/>করুণায় সম্ভাষেন্ রাণী গৌরীর শ্রীমুখ চাহিয়ে;<br/>শঙ্করি, শুভঙ্করি, আয় মা, কোলে করি আয়,<br/>শ্রীমুখমণ্ডলে একবার 'মা' ব'লে, ডাক মা উমা<br/>গো আমায়।<br/>তোমা বিহনে তারিণি, যেন মণিহারা ফণী হয়েছিলাম<br/>মা, মা, মাগো।<br/>সে দুঃখ ঘুচিল আজি হর-অঙ্গনা!<br/>কও মা, কেমন ছিলে শিবালয়ে শিবানী ইন্দুবদনা।<br/>শুনি লোক-মুখে, শিব বিহীন-বৈভব,<br/>ফণী সব নাকি ভূষণ তার,<br/>ছি ছি! সেই হরের করে, দিয়াছি মা তোরে,<br/>কত দুখ সহ্য কর ত্রিনয়না।<br/>আমি সহজে অবলা, তায় মা অচলা,<br/>তত্ত্ব কর্তে পারি না।<br/>বলি মা গিরিরাজে, দেখে এস গো উমায়;<br/>নারী পেয়ে ছলে, সে আমায় বলে,<br/>দেখে এলাম অন্নদায়।<br/>কিন্তু লোকের মুখে শুনি, দীন অতি দাক্ষায়ণী,<br/>ভবভাবিনী।<br/>মা, মা গো, এ সব দুখ মা,<br/>মায়ের প্রাণে সহে না।</p>

<p><u>পাঠান্তর / পাঠভেদ</u>:</p>

<p align = "center">আনন্দে মগনা শিখরী-অঙ্গনা, আনন্দময়ী পাইয়ে।<br/>করুণায় সম্ভাষেণ্ রাণী গৌরীর শ্রীমুখ চাহিয়ে;<br/>শঙ্করি শুভঙ্করি, আয় মা, কোলে করি আয়,<br/>শ্রীমুখমণ্ডলে একবার 'মা' ব'লে, ডাক মা উমা গো আমায়।<br/>তোমা বিহনে তারিণি, যেন মণিহারা ফণী হয়েছিলাম, মা, মা, মাগো।<br/>সে দুঃখ ঘুচিলে আজি হর-অঙ্গনা!<br/>কও মা, কেমন ছিলে শিবালয়ে শিবানী ইন্দুবদনা!<br/>শুনি লোক-মুখে, শিব বিহীন-বৈভব,<br/>ফণী সব নাকি ভূষণ তার,<br/>ছি ছি! সেই হরের করে, দিয়াছি মা তোরে,<br/>কত দুখ সহ্য কর ত্রিনয়না।<br/>আমি সহজে অবলা, তায় মা অচলা,<br/>তত্ত্ব করতে পারি না।<br/>বলি মা গিরিরাজে, দেখে এস গো উমায়;<br/>নারী পেয়ে ছলে, সে আমায় বলে,<br/>দেখে এলাম অন্নদায়।<br/>কিন্তু লোকের মুখে শুনি, দীন অতি দাক্ষায়ণী, ভবভাবিনী।<br/>মা, মা গো, এ সব দুখ মা,<br/>মায়ের প্রাণে সহে না।</p>

</div><div align = "center" class = "dtop"><a href = "029.html">Prev</a> | <a target = "_top" href = "index.html">Up</a> | <a href = "030.html">Next</a><br/><br/><br/><a href = "#Top">Go to top</a></div></body></html>



