<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_127.html">Prev</a> | <a target = "_top" href = "index.html">Up</a> | <a href = "102_129.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১২৮</u></p>

<p align = "center">বসন্ত-বাহার - আড়া।</p>

<p align = "center">ত্যজ মন কুজন-ভুজঙ্গ-সঙ্গ।<br/>কাল-মত্ত-মাতঙ্গেরে না কর আতঙ্ক॥<br/>অনিত্য বিষয় ত্যজ, নিত্য নিত্যময়ে ভজ,<br/>মকরন্দরসে মজ, ওরে মনোভৃঙ্গ॥<br/>স্বপ্নে রাজ্য লভ্য যেমন, নিদ্রাভঙ্গে ভাব কেমন,<br/>বিষয় জানিবে তেমন হ'লে নিদ্রাভঙ্গ॥<br/>অন্ধস্কন্ধে অন্ধ চড়ে, উভয়েতে কূপে পড়ে,<br/>কর্মীকে কি কর্মে ছাড়ে, তার কি প্রসঙ্গ॥<br/>এই যে তোমার ঘরে, ছয় চোরে চুরি করে,<br/>তুমি যাও পরের ঘরে, এ ত বড় রঙ্গ॥<br/>প্রসাদ বলে কাব্য এটা, তোমাতে জন্মিল যেটা<br/>অঙ্গহীন হয়ে সেটা দগ্ধ করে অঙ্গ॥</p>

<p><u>পাঠান্তর / পাঠভেদ</u>:</p>

<p align = "center">ত্যজ মন কুজন-ভুজঙ্গম-সঙ্গ।<br/>কাল-মত্ত-মাতঙ্গেরে না কর আতঙ্ক॥<br/>অনিত্য বিষয় ত্যজ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;নিত্য নিত্যময় ভজ,<br/>মকরন্দরসে মজ, ওরে মন-ভৃঙ্গ॥<br/>স্বপ্নে রাজ্য লভ্য যেমন, নিদ্রাভঙ্গে ভাব কেমন,<br/>বিষম জানিবে তেমন, হোলে নিদ্রাভঙ্গ।<br/>অন্ধস্কন্ধে অন্ধ চড়ে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;উভয়েতে কূপে পড়ে,<br/>কর্মীকে কি কর্ম ছাড়ে তার কি প্রসঙ্গ॥<br/>এই যে তোমার ঘরে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ছয় চোরে চুরি করে,<br/>তুমি যাও পরের ঘরে, এত বড় রঙ্গ।<br/>প্রসাদ বলে বাক্য এটা, তোমাতে জন্মিল যেটা,<br/>অঙ্গহীন হয়ে সেটা দগ্ধ করে অঙ্গ॥</p>

</div><div align = "center" class = "dtop"><a href = "102_127.html">Prev</a> | <a target = "_top" href = "index.html">Up</a> | <a href = "102_129.html">Next</a><br/><br/><br/><a href = "#Top">Go to top</a></div></body></html>



