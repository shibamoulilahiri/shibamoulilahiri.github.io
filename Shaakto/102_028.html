<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_027.html">Prev</a> | <a target = "_top" href = "index.html">Up</a> | <a href = "102_029.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২৮</u></p>

<p align = "center">জংলা - একতালা।</p>

<p align = "center">আর কাজ কি আমার কাশী।<br/>মায়ের পদতলে পড়ে আছে, গয়া গঙ্গা বারাণসী<br/>হৃৎকমলে ধ্যানকালে, আনন্দ-সাগরে ভাসি।<br/>ওরে কালীর পদ কোকনদ, তীর্থ রাশি রাশি॥<br/>কালী নামে পাপ কোথা, মাথা নাই তার মাথাব্যথা,<br/>ওরে অনলে দাহন যথা, হয় রে তূলারাশি॥<br/>গয়ায় করে পিণ্ড দান, বলে পিতৃঋণে পাবে ত্রাণ,<br/>ওরে যে করে কালীর ধ্যান, তার গয়া শুনে হাসি॥<br/>কাশীতে মোলেই মুক্তি, এ বটে শিবের উক্তি,<br/>ওরে সকলের মূল ভক্তি, মুক্তি হয় মন তার দাসী॥<br/>নির্বাণে কি আছে ফল, জলেতে মিশায় জল,<br/>ওরে চিনি হওয়া ভাল নয় মন, চিনি খেতে ভালবাসি॥<br/>কৌতুকে প্রসাদ বলে, করুণানিধির বলে,</p>

<p><u>পাঠান্তর / পাঠভেদ</u>:</p>

<p align = "center">জংলা - একতালা</p>

<p align = "center">আর কাজ কি আমার কাশী?<br/>মায়ের পদতলে পড়ে আছে, গয়া গঙ্গা বারাণসী॥<br/>হৃৎকমলে ধ্যানকালে, আনন্দসাগরে ভাসি।<br/>ওরে কালীপদ কোকনদ, তীর্থ রাশি রাশি॥<br/>কালীনামে পাপ কোথা, মাথা নাই তার মাথা-ব্যথা।<br/>ওরে অনলদাহন যথা করে তূলারাশি॥<br/>গয়ায় করে পিণ্ডদান, পিতৃঋণে পায় ত্রাণ।<br/>ওরে যে করে কালীর ধ্যান, তার গয়া শুনে হাসি॥<br/>কাশীতে মোলেই মুক্তি, এ বটে শিবের উক্তি।<br/>ওরে সকলের মূল ভক্তি, মুক্তি হয় মন তার দাসী॥<br/>নির্বাণে কি আছে ফল, জলেতে মিশায় জল।<br/>ওরে চিনি হওয়া ভাল নয়, চিনি খেতে ভালবাসি॥<br/>কৌতুকে প্রসাদ বলে, করুণানিধির বলে।<br/>ওরে চতুর্বর্গ করতলে, ভাবিলে রে এলোকেশী॥</p>

<p><u>পাঠান্তর / পাঠভেদ</u>:</p>

<p align = "center">আর কাজ কি আমার কাশী।<br/>ওরে, কালীপদ কোকনদ, তীর্থ রাশি রাশি।<br/>ওরে হৃদকমলে, ধ্যানকালে, আনন্দসাগরে ভাসি।<br/>কালী নামে পাপ কোথা, মাথা, নাই মাথা ব্যথা,<br/>অনল দাহন যথা, করে তুলারাশি॥<br/>গয়ায় করে পিণ্ড দান,&nbsp;&nbsp;&nbsp;&nbsp;&nbsp;&nbsp;&nbsp;&nbsp;পিতৃঋণে পায় ত্রাণ,<br/>যে করে কালীর ধ্যান, তার গয়া শুনে হাসি।<br/>কাশীতে মোলেই মুক্তি, বটে সে শিবের উক্তি,<br/>সকলের মূল ভক্তি, মুক্তি তার দাসী॥<br/>নির্বাণে কি আছে ফল,&nbsp;&nbsp;&nbsp;&nbsp;&nbsp;&nbsp;&nbsp;&nbsp;জলেতে মিশায় জল,<br/>চিনি হওয়া ভাল নয়, চিনি খেতে ভালবাসি।<br/>কৌতুকে প্রসাদ বলে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;করুণানিধির বলে,<br/>চতুর্বর্গ করতলে, ভাবলে এলোকেশী॥</p>

<p><u>পাঠান্তর / পাঠভেদ</u>:</p>

<p align = "center">আর কাজ কি আমার কাশী?<br/>মায়ের পদ-তলে প'ড়ে আছে গয়া গঙ্গা বারাণসী।<br/>হৃৎ-কমলে ধ্যান-কালে আনন্দ-সাগরে ভাসি।<br/>ওরে কালীর পদ-কোকনদ, তীর্থ রাশি রাশি॥<br/>কালী-নামে পাপ কোথা - মাথা নাই তার মাথা-ব্যথা।<br/>ওরে, অনলে দাহন যথা হয় রে তুলারাশি॥<br/>গয়ায় করে পিণ্ডদান, বলে পিতৃঋণে পাবে ত্রাণ।<br/>ওরে, যে করে কালীর ধ্যান, তার গয়া শুনে হাসি॥<br/>কাশীতে ম'লেই মুক্তি - এ বটে শিবের উক্তি।<br/>ওরে, সকলের মূল ভক্তি, মুক্তি হয় (মন) তার দাসী॥<br/>নির্বাণে কি আছে ফল, জলেতে মিশায় জল।<br/>ওরে, চিনি হওয়া ভাল নয় (মন) চিনি খেতে ভালবাসি॥<br/>কৌতুকে প্রসাদ বলে, করুণানিধির বলে -<br/>ওরে, চতুর্বর্গ করতলে, ভাবিলে রে এলোকেশী॥</p>

</div><div align = "center" class = "dtop"><a href = "102_027.html">Prev</a> | <a target = "_top" href = "index.html">Up</a> | <a href = "102_029.html">Next</a><br/><br/><br/><a href = "#Top">Go to top</a></div></body></html>



