<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_202.html">Prev</a> | <a target = "_top" href = "index.html">Up</a> | <a href = "102_204.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২০৩</u></p>

<p align = "center">প্রসাদী সুর - একতালা।</p>

<p align = "center">মায়ের এম্নি বিচার বটে।<br/>যে জন দিবানিশি দুর্গা বলে, তারি কপালে বিপদ্ ঘটে॥<br/>হুজুরেতে আরজি দিয়ে মা, দাঁড়াইয়ে আছি করপূটে।<br/>কবে আদালত শুনানী হবে মা, নিস্তার পাব এ সঙ্কটে॥<br/>সওয়ালজবাব করব কি মা, বুদ্ধি নাইকো আমার ঘটে।<br/>প্রসাদ বলে শমনভয়ে মা, ইচ্ছা হয় যে পালাই ছুটে।<br/>যেন অন্তিমকালে দুর্গা ব'লে,<br/>প্রাণ ত্যজি জাহ্নবীর তটে॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মায়ের এম্নি বিচার বটে।<br/>যেজন দিবানিশি দুর্গা বলে, তার কপালে বিপদ ঘটে॥<br/>হুজুরেতে আরজি দিয়ে মা, দাঁড়াইয়া আছি করপুটে।<br/>কবে আদালত-শুনানি হবে মা, নিস্তার পাব এ সঙ্কটে॥<br/>সওয়াল-জবাব করব কি মা, বুদ্ধি নাইকো আমার ঘটে।<br/>ওমা ভরসা কেবল শিববাক্য ঐক্য বেদাগমে রটে॥<br/>প্রসাদ বলে শমনভয়ে মা, ইচ্ছে হয় পালাই ছুটে।<br/>যেন অন্তিমকালে দুর্গা ব'লে, প্রাণ ত্যজি জাহ্নবীর তটে॥</p>

</div><div align = "center" class = "dtop"><a href = "102_202.html">Prev</a> | <a target = "_top" href = "index.html">Up</a> | <a href = "102_204.html">Next</a><br/><br/><br/><a href = "#Top">Go to top</a></div></body></html>



