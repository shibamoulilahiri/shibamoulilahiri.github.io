<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "070_001.html">Prev</a> | <a target = "_top" href = "index.html">Up</a> | <a href = "071.html">Next</a></div><div class = "dtop">

<p align = "center">প্রসন্নকুমার চট্টোপাধ্যায়</p>

<p align = "center"><u>২</u></p>

<p align = "center">তোমায় কি মা দুষতে পারি?<br/>আমি আপন-দোষে আপনি মরি।<br/>কুকুর যেমন প্রভু ছেড়ে ঘোরে ময়রার দ্বারে লোভে পড়ি,<br/>তেমনি ভবে ফিরি সুখের লোভে তোমাকে উপেক্ষা করি!<br/>তুমি টেনে নিতে চাও সম্মুখে, আমি পাঁঠার মত খুঁটি ধরি।<br/>লাগে গলায় ফাঁস, আর ভ্যা ভ্যা করি, তবু সোজা পথে চল্তে নারি।<br/>পাঁঠার তো পাঁঠাত্বেই সুখ, মা, সে নরত্ব পাবে কি করি?<br/>তুমি প্রসন্নে প্রসন্না বড়, তাই নর-সমাজে চরি।<br/>প্রসন্ন তোর বোকা ছেলে, - কথার ভট্চায্ কাজে নড়ি।<sup><a href="#fn1" id="ref1">1</a></sup><br/>তারে চুলে ধ'রে শাসন কর মা (ঘাড়ে) দিয়ে দুটো জুতোর বাড়ি।</p>

<hr></hr>

<p><sup id="fn1">1. নড়ি - কিছু নয়।<a href="#ref1" title="Jump back to footnote 1 in the text.">↩</a></sup></p>

</div><div align = "center" class = "dtop"><a href = "070_001.html">Prev</a> | <a target = "_top" href = "index.html">Up</a> | <a href = "071.html">Next</a><br/><br/><br/><a href = "#Top">Go to top</a></div></body></html>



