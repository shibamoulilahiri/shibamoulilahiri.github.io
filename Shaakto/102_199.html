<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_198.html">Prev</a> | <a target = "_top" href = "index.html">Up</a> | <a href = "102_200.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৯৯</u></p>

<p align = "center">প্রসাদী সুর - একতালা।</p>

<p align = "center">মা হওয়া কি মুখের কথা<br/>(কেবল প্রসব ক'রে হয় না মাতা)<br/>যদি না বুঝে সন্তানের ব্যথা<br/>দশ মাস দশ দিন, যাতনা পেয়েছেন মাতা।<br/>এখন ক্ষুধার বেলা সুধালে না এল পুত্র গেল কোথা॥<br/>সন্তানে কুকর্ম করে, ব'লে সারে পিতা মাতা।<br/>দেখে কাল প্রচণ্ড করে দণ্ড,<br/>তাতে তোমার হয় না ব্যথা॥<br/>দ্বিজ রামপ্রসাদ বলে, এ চরিত্র শিখলে কোথা।<br/>যদি ধর আপন পিতৃধারা, নাম ধরো না জগন্মাতা॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মা হওয়া কি মুখের কথা।<br/>(কেবল প্রসব ক'রে হয় না মাতা)<br/>যদি না বুঝে সন্তানের ব্যথা॥<br/>দশমাস দশদিন, যাতনা পেয়েছেন মাতা।<br/>এখন ক্ষুধার বেলা সুধালে না, এল পুত্র গেল কোথা॥<br/>সন্তানে কুকর্ম করে, বলে' সারে পিতামাতা।<br/>দেখ কাল প্রচণ্ড করে দণ্ড, তাতে তোমার হয়না ব্যথা॥<br/>দ্বিজ রামপ্রসাদে বলে, এ চরিত্র শিখলে কোথা।<br/>যদি ধর আপন পিতৃধারা, নাম ধরো না জগন্মাতা॥</p>

</div><div align = "center" class = "dtop"><a href = "102_198.html">Prev</a> | <a target = "_top" href = "index.html">Up</a> | <a href = "102_200.html">Next</a><br/><br/><br/><a href = "#Top">Go to top</a></div></body></html>



