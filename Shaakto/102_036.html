<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_035.html">Prev</a> | <a target = "_top" href = "index.html">Up</a> | <a href = "102_037.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>৩৬</u></p>

<p align = "center">প্রসাদী সুর - একতালা।</p>

<p align = "center">ইথে কি আর আপদ্ আছে।<br/>এই যে তারার জমী আমার দেহ আছে॥<br/>যাতে দেবের দেব সুকৃষাণ হয়ে, মহামন্ত্রে বীজ বুনেছে॥<br/>ধৈর্য-খুঁটা ধর্ম-বেড়া, এ দেহের চৌদিক্ ঘেরেছে।<br/>এখন কাল-চোরে কি কর্তে পারে,<br/>মহাকাল রক্ষক রয়েছে॥<br/>দেখে শুনে ছয়টা বলদ, ঘর হোতে বাহির হয়েছে।<br/>কালীনাম-অস্ত্রের তীক্ষ্ণ ধারে, পাপ-তৃণ সব কেটেছে॥<br/>প্রেমভক্তি-সুবৃষ্টি তায়, অহর্নিশি বর্ষিতেছে।<br/>কালীকল্পতরুবরে রে ভাই, চতুর্বর্গ-ফল ধরেছে॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">ইথে কি আর আপদ আছে।<br/>এই যে তারার জমী আমার দেহমাঝে॥<br/>যাতে দেবের দেব সুকৃষাণ হয়ে, মহামন্ত্রে বীজ বুনেছে॥<br/>ধৈর্যখুঁটা ধর্মবেড়া, এ দেহে চৌদিক ঘিরেছে।<br/>এখন কাল-চোরে কি করতে পারে, মহাকাল রক্ষক হয়েছে॥<br/>দেখে শুনে ছয়টা বলদ, ঘর হ'তে বাহির হয়েছে।<br/>কালীনাম-অস্ত্রের তীক্ষ্ণধারে, পাপতৃণ সব কেটেছে॥<br/>প্রেমভক্তি-সুবৃষ্টি তায়, অহর্নিশি বর্ষিতেছে।<br/>প্রসাদ বলে কালীবৃক্ষে, চতুর্বর্গ-ফল ধরেছে॥</p>

<p><u>পাঠান্তর / পাঠভেদ</u>:</p>

<p align = "center">তারার জমী আমার দেহ ইথে কি আর আপদ আছে<br/>ও যে দেবের দেব সুকৃষাণ হোয়ে মহামন্ত্রে বীজ<br/>বুনেছে॥<br/>ধৈর্য-খোঁটা ধর্ম-বেড়া এ দেহের চৌদিকে ঘেরেছে।<br/>এখন্ কাল-চোরে কি কোর্তে পারে মহাকাল রক্ষক<br/>রয়েছে॥<br/>দেখে শুনে ছটা বলদ ঘর হতে বার হোয়েছে।<br/>কালীনাম-অস্ত্রের তীক্ষ্ণধারে পাপ-তৃণ সব কেটেছে<br/>প্রেমভক্তি-সুবৃষ্টি তায় অহর্নিশি বর্ষিতেছে।<br/>কালীকল্পতরুবরে রে ভাই চতুর্বর্গ-ফল ধরেছে॥</p>

</div><div align = "center" class = "dtop"><a href = "102_035.html">Prev</a> | <a target = "_top" href = "index.html">Up</a> | <a href = "102_037.html">Next</a><br/><br/><br/><a href = "#Top">Go to top</a></div></body></html>



