<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_163.html">Prev</a> | <a target = "_top" href = "index.html">Up</a> | <a href = "102_165.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৬৪</u></p>

<p align = "center">প্রসাদী সুর - একতালা।</p>

<p align = "center">মন কেন রে ভাবিস্ এত।<br/>যেমন মাতৃহীন বালকের মত॥<br/>ভবে এসে ভাবছো ব'সে, কালের ভয়ে হয়ে ভীত।<br/>ওরে কালের কাল মহাকাল,<br/>সে কাল মায়ের পদানত॥<br/>ফণী হয়ে ভেকের ভয় এ যে বড় অদ্ভুত।<br/>ওরে তুই করিস্ কি কালের ভয়, হয়ে ব্রহ্মময়ী-সুত॥<br/>এ কি ভ্রান্ত নিতান্ত তুই, হলি রে পাগলের মত।<br/>ও মন, মা আছেন যার ব্রহ্মময়ী,<br/>কার ভয়ে সে হয় রে ভীত॥<br/>মিছে কেন ভাব দুঃখে, দুর্গা বল অবিরত।<br/>যেমন জাগরণে ভয়ং নাস্তি, হবে রে তোর তেম্নি মত॥<br/>দ্বিজ রামপ্রসাদে বলে, মন কর রে মনের মত।<br/>ও মন গুরুদত্ত তত্ত্ব কর, কি করিবে রবিসুত॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মন কেনরে ভাবিস্ এত।<br/>যেন মাতৃহীন বালকের মত॥<br/>ভবে এসে ভাবছো ব'সে, কালের ভয়ে হয়ে ভীত।<br/>ওরে কালেরো কাল যে মহাকাল, সে কাল মায়ের পদানত॥<br/>ফণী হয়ে ভেকেরে ভয়, এ যে বড় অদ্ভুত।<br/>ওরে তুই করিস কি কালেরে ভয়, হয়ে ব্রহ্মময়ীর সুত॥<br/>একি ভ্রান্ত নিতান্ত তুই, হলিরে পাগলের মত।<br/>অমন মা আছেন যার ব্রহ্মময়ী, কার ভয়ে সে হয় রে ভীত॥<br/>মিছে কেন ভাব দুঃখে, দুর্গা বল অবিরত।<br/>ও মন দুর্গানামে ভয় থাকে না, ঘুচে যায় ভাবনা যত॥<br/>দ্বিজ রামপ্রসাদ বলে, মনের ভুলে ভেবে ভেবে হলে হত।<br/>এখন গুরুদত্ত তত্ত্ব ধর কি করবে রবিসুত॥</p>

<p><u>পাঠান্তর / পাঠভেদ</u>:</p>

<p align = "center">মন কেনরে ভাবিস এত।<br/>যেমন মাতৃহীন বালকের মত॥<br/>ভবে এসে ভাবছো বোসে কালের ভয়ে হোয়ে ভীত<br/>ওরে, কালের কাল মহাকাল সে কাল মায়ের পদানত<br/>ফণি হয়ে ভেকে ভয় এ যে বড় অদ্ভুত॥<br/>ওরে, তুই করিস কি কালে ভয় হোয়ে ব্রহ্মময়ী-সুত।<br/>মিছে কেন ভাব দুখে, দুর্গা দুর্গা বল মুখে॥<br/>যেমন জাগরণে ভয়ং নাস্তি হবে তোমার তেমনি মত</p>

<p><u>পাঠান্তর / পাঠভেদ</u>:</p>

<p align = "center">মন, কেন রে ভাবিস্ এত -<br/>যেমন মাতৃহীন বালকের মত?<br/>ভবে এসে ভাবছো ব'সে, কালের ভয়ে হয়ে ভীত।<br/>ওরে কালের কাল মহাকাল, সে-কাল মায়ের পদানত॥<br/>ফণী হ'য়ে ভেকের ভয় - এ যে বড় অদ্ভুত।<br/>ওরে তুই করিস্ কি কালের ভয়, হ'য়ে ব্রহ্মময়ী-সুত॥<br/>এ কি ভ্রান্ত নিতান্ত তুই, হ'লি রে পাগলের মত।<br/>ও মন, মা আছেন যার ব্রহ্মময়ী, কার ভয়ে সে হয় রে ভীত।<br/>মিছে কেন ভাব দুঃখে, দুর্গা বল অবিরত।<br/>যেমন 'জাগরণে ভয়ং নাস্তি' - হবে রে তোর তেম্নি মত॥<br/>দ্বিজ রামপ্রসাদ বলে, মন কর রে মনের মত।<br/>ও মন, গুরু-দত্ত তত্ত্ব কর, কি করিবে রবি-সুত॥</p>

</div><div align = "center" class = "dtop"><a href = "102_163.html">Prev</a> | <a target = "_top" href = "index.html">Up</a> | <a href = "102_165.html">Next</a><br/><br/><br/><a href = "#Top">Go to top</a></div></body></html>



