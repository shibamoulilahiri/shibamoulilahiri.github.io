<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "056_001.html">Prev</a> | <a target = "_top" href = "index.html">Up</a> | <a href = "056_003.html">Next</a></div><div class = "dtop">

<p align = "center">নরচন্দ্র রায় (কুমার)</p>

<p align = "center"><u>২</u></p>

<p align = "center">মা ব'লে ডাকিস্ না রে মন, মাকে কোথা পাবি ভাই!<br/>থাকলে আসি দিতো দেখা, সর্বনাশী বেঁচে নাই।<br/>শ্মশানে মশানে কত, পীঠস্থান ছিল যত,<br/>খুঁজে হলেম ওষ্ঠাগত, কেন আর যন্ত্রণা পাই!<br/>গিয়া বিমাতার তীরে, কুশপুত্তুল দাহন ক'রে,<br/>অশৌচান্তে পিণ্ড দিয়ে কালাশৌচে কাশী যাই।<br/>দ্বিজ নরচন্দ্র ভণে, মন, মায়ের জন্য ভাব কেন?<br/>মা গেছে, নাম-ব্রহ্ম আছে, তরিবার ভাবনা নাই॥</p>

<p><u>পাঠান্তর / পাঠভেদ</u>:</p>

<p align = "center">মা ব'লে ডাকিস্ না রে মন, কোথা পাবি ভাই!<br/>থাকলে আসি দিতো দেখা, সর্বনাশী বেঁচে নাই।<br/>শ্মশানে মশানে কত, পীঠস্থান ছিল যত,<br/>খুঁজে হলেম ওষ্ঠাগত, কেন আর যন্ত্রণা পাই।<br/>গিয়া বিমাতার তীরে, কুশপুত্তুল দাহন ক'রে,<br/>অশৌচান্তে পিণ্ড দিয়ে কালাশৌচে কাশী যাই।<br/>দ্বিজ নরচন্দ্র ভণে, মায়ের জন্য ভাব কেন?<br/>মা গেছে, নাম-ব্রহ্ম আছে, তরিবার ভাবনা নাই॥</p>

</div><div align = "center" class = "dtop"><a href = "056_001.html">Prev</a> | <a target = "_top" href = "index.html">Up</a> | <a href = "056_003.html">Next</a><br/><br/><br/><a href = "#Top">Go to top</a></div></body></html>



