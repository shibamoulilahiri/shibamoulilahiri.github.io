<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "031_001.html">Prev</a> | <a target = "_top" href = "index.html">Up</a> | <a href = "031_003.html">Next</a></div><div class = "dtop">

<p align = "center">গোবিন্দ চৌধুরী</p>

<p align = "center"><u>২</u></p>

<p align = "center">কি খেলা খেলাও মা তুমি জীবন্ত পুতুলি-সনে,<br/>সেই জানে তোর খেলার মর্ম, যে থাকে সদা তোর ধ্যানে॥<br/>রেখেছ নিখিল বিশ্ব আনন্দের বাজার সাজায়ে,<br/>আবার আপনি খেল সে বাজারে পুরুষ-প্রকৃতি হ'য়ে,<br/>মিছে পৃথকভাবে তোমায় ভাবে জ্ঞানহীনে॥<br/>ও মা সর্বজীবে তুমি শিবে মাতৃরূপা হ'য়ে পাল,<br/>আবার ভার্যারূপে ব্রহ্মময়ি, তুমি প্রণয়ের খেলা খেল।<br/>তুমি শিশু-মূরতি হ'য়ে আলো কর সূতিকা-গৃহ,<br/>আবার খেলিয়ে নানা খেলা অন্তে শ্মশানে লুকাও সেই দেহ,<br/>মিছে মায়া-ভ্রমে জীবে ঘুরাও মা ভুবনে॥<br/>ও মা কারে করেছ রাজ্যেশ্বর মা অতুল ধনের অধিকারী,<br/>কারে করেছ পথের কাঙাল মুষ্টিমেয় অন্নের ভিখারী,<br/>কেউ বা সুখে কাটায় নিশি পুষ্প-শয্যায় শয়ন করি,<br/>কেউ বা গাছের তলায় তৃণ-শয্যায় দুঃখে কাটায় মা বিভাবরী -<br/>সকলি তোমার খেলা বুঝেও বুঝিনে॥<br/>ও মা কেমন মহামায়া তোমায় পায় না বিধি-বিষ্ণু ভেবে -<br/>শ্মশানে ভ্রমে ভব সদা সে তোমার মায়া-প্রভাবে,<br/>আপনার মায়ায় আপনি তুমি যাতায়াত কর বারম্বার,<br/>আবার নিজে বুঝ না নিজের মায়া এমনি তোমার মায়ার বিকার -<br/>সে মহামায়া দ্বিজ গোবিন্দে বুঝিবে কেমনে॥</p>

</div><div align = "center" class = "dtop"><a href = "031_001.html">Prev</a> | <a target = "_top" href = "index.html">Up</a> | <a href = "031_003.html">Next</a><br/><br/><br/><a href = "#Top">Go to top</a></div></body></html>



