<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_188.html">Prev</a> | <a target = "_top" href = "index.html">Up</a> | <a href = "102_190.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৮৯</u></p>

<p align = "center">প্রসাদী সুর - একতালা।</p>

<p align = "center">মা আমার খেলান হলো।<br/>খেলা হলো গো আনন্দময়ী॥<br/>ভবে এলেম কর্তে খেলা, করিলাম ধূলাখেলা,<br/>এখন কাল পেয়ে পাষাণের বালা,<br/>কাল যে নিকটে এলো॥<br/>বাল্যকালে কত খেলা, মিছে খেলায় দিন গোঁয়ালো।<br/>পরে জায়ার সঙ্গে লীলা-খেলায়, অজপা ফুরায়ে গেলো॥<br/>প্রসাদ বলে বৃদ্ধকালে, অশক্তি কি করি বল।<br/>ও মা শক্তিরূপা ভক্তি দিয়া মুক্তি-জলে টেনে ফেলো॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মা আমার খেলান হলো।<br/>খেলা হলো গো আনন্দময়ি॥<br/>ভবে এলেম কর্তে খেলা, করিলাম ধূলা-খেলা,<br/>এখন কাল পেয়ে পাষাণের বালা, কাল যে নিকটে এলো॥<br/>বাল্যকালে কত খেলা, মিছে খেলায় দিন গোঁয়ালো।<br/>পরে জায়ার সঙ্গে লীলা-খেলায় অজপা ফুরায়ে গেল॥<br/>প্রসাদ বলে বৃদ্ধকালে অশক্ত কি করি বল।<br/>ওমা শক্তিরূপা ভক্তি দিয়ে মুক্তি-জলে টেনে ফেল॥</p>

</div><div align = "center" class = "dtop"><a href = "102_188.html">Prev</a> | <a target = "_top" href = "index.html">Up</a> | <a href = "102_190.html">Next</a><br/><br/><br/><a href = "#Top">Go to top</a></div></body></html>



