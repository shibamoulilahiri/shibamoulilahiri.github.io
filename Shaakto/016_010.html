<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "016_009.html">Prev</a> | <a target = "_top" href = "index.html">Up</a> | <a href = "016_011.html">Next</a></div><div class = "dtop">

<p align = "center">কালী (কালীদাস/কালিদাস) ভট্টাচার্য (মুর্শিদাবাদ বালুচরনিবাসী)</p>

<p align = "center"><u>১০</u></p>

<p align = "center">রাগিণী পরজ। তাল আড়া।</p>

<p align = "center">তারা এবার আমারে কর পার, তরঙ্গে<br/>পড়েছি ও মা না জানি সাঁতার॥<br/>একে দেহ জীর্ণতরী, তাহে পাপে হইল<br/>ভারি, কি ধরি কি করি ভবজলধি অপার।<br/>ভেবেছিলাম যাব কাশী, হয়ে রব কাশী-<br/>বাসী, কামসিন্ধুনীরে আসি পশিলাম<br/>আরবার। একূল-ওকূল-হারা আমি,<br/>মাঝামাঝি মাঝি তুমি, কালীর ভরসা<br/>কেবল কালী কর্ণধার।</p>

<p><u>পাঠান্তর / পাঠভেদ</u>:</p>

<p align = "center">তারা, এবার আমারে কর পার।<br/>তরঙ্গে পড়েছি শ্যামা, না জানি সাঁতার॥<br/>একে দেহ জীর্ণ তরী, তাহে পাপে হইল ভারি,<br/>কি ধরি, কি করি, ভব-জলধি অপার॥<br/>ভেবেছিলাম যাব কাশী, হয়ে রব কাশীবাসী,<br/>কাম-সিন্ধু-নীরে আসি, পশিলাম আবার।<br/>এ-কূল ও-কূল হারা আমি, মাঝামাঝি মাঝি তুমি,<br/>কালীর ভরসা কেবল কালী কর্ণধার॥</p>

</div><div align = "center" class = "dtop"><a href = "016_009.html">Prev</a> | <a target = "_top" href = "index.html">Up</a> | <a href = "016_011.html">Next</a><br/><br/><br/><a href = "#Top">Go to top</a></div></body></html>



