<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "080_001.html">Prev</a> | <a target = "_top" href = "index.html">Up</a> | <a href = "080_003.html">Next</a></div><div class = "dtop">

<p align = "center">মহাতাব্ চাঁদ (মহারাজ)</p>

<p align = "center"><u>২</u></p>

<p align = "center">অপরূপা কে ললনা হেরি রক্তাম্বুজাসনা,<br/>কিঙ্কিণী মণি-রচিত, মুকুট-শিরোভূষণা।<br/>কুটিল কুন্তলজাল, আবৃত মুখমণ্ডল,<br/>ওষ্ঠ জিত বিম্বফল, প্রফুল্ল-পঙ্কজাননা॥<br/>ধনুসদৃশ ভ্রূলতা, ত্রিনয়ন-সুশোভিতা,<br/>সহাস্য-বদনান্বিতা, মধু-মধুরবচনা।<br/>বিগলিত মুক্তাহার, যুক্ত নব পয়োধর,<br/>হেন কর্ণপূর, মনোহর-আভরণা॥<br/>কাঞ্চিযুক্ত-নিতম্বিনী, ললিত ত্রিবলিশ্রেণী,<br/>চতুর্ভুজ-বিধায়িনী, রক্তাম্বর-পরিধানা।<br/>পাশাঙ্কুশ যুগ্ম করে, ধনুর্বাণ শোভে অপরে,<br/>রোমাবলী অঙ্গোপরে, ঊরু কদলী-তুলনা॥<br/>নিম্ন<sup><a href="#fn1" id="ref1">1</a></sup> নাভি সরোবর, শ্রীপদ কচ্ছপাকার,<br/>ব্রহ্মা-বিষ্ণু-মহেশ্বর-বন্দিত-চারু-চরণা॥<br/>তাম্বূলপূর্ণ বদন, অঙ্গে কুঙ্কুমলেপন,<br/>গূঢ় গুল্ফ সুশোভন, স্বচ্ছ নব দীপ্তমানা॥<br/>জগদানন্দ-জননী, বিশ্বাকর্ষণকারিণী,<br/>ব্রহ্মাণ্ডে বীজরূপিণী, জবাকুসুমবরণা।<br/>নাশ করে দুরদৃষ্ট, মুক্ত করি ভব-কষ্ট,<br/>চন্দ্রের এই মনোভীষ্ট, ষোড়শী ভব-অঙ্গনা॥</p>

<hr></hr>

<p><sup id="fn1">1. "নিম্নে" ইতি দ্বিপাঠ। - ১০ নভেম্বর ২০২০, সঙ্কলক।<a href="#ref1" title="Jump back to footnote 1 in the text.">↩</a></sup></p>

</div><div align = "center" class = "dtop"><a href = "080_001.html">Prev</a> | <a target = "_top" href = "index.html">Up</a> | <a href = "080_003.html">Next</a><br/><br/><br/><a href = "#Top">Go to top</a></div></body></html>



