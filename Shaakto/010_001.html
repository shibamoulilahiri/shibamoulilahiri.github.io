<!doctype html>
<html>
<head>
    <title>
    শাক্ত পদাবলী
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "010.html">Prev</a> | <a target = "_top" href = "index.html">Up</a> | <a href = "010_002.html">Next</a>
</div>

<div class = "dtop">

<p align = "center">ঈশ্বরচন্দ্র গুপ্ত / ঈশ্বর গুপ্ত</p>

<p align = "center"><u>১</u></p>

<p align = "center">ওহে গিরি, কেমন কেমন কেমন করে প্রাণ।<br/>এমন মেয়ে, কারে দিয়ে, হয়েছ পাষাণ॥<br/>ননীর পুতলি তারা, রবি-করে হয় সারা;<br/>নিয়ত নয়নে ধারা, মলিন বয়ান।<br/>ঘরেতে সতিনী-জ্বালা, সদা করে ঝালাপালা,<br/>হ'য়ে উমা রাজবালা, কিসে পাবে ত্রাণ॥<br/>শিরে সুর-তরঙ্গিণী, হ'য়ে শিব-সোহাগিনী,<br/>করি' কলকল ধ্বনি, করে অপমান।<br/>সারাদিন ঘরে ঘরে, ভোলানাথ ভিক্ষা করে,<br/>যথাকালে খায় হ'লে দিবা অবসান॥<br/>তাহে কি উদর ভরে, পেটের জ্বালায় মরে,<br/>সন্ধ্যাকালে ব'সে করে সিদ্ধিরস পান।<br/>ভাল-মন্দ নাহি চায়, সুখ-দুঃখ ঠেলে পায়,<br/>ধুতুরার ফল খায়, অমৃত সমান॥<br/>শ্রীফল পাইলে হায়, আর তারে কেবা পায়,<br/>মহানন্দে নাচে গায়, বাজায়ে বিষাণ।<br/>ভৈরব ভৈরবী পেয়ে, ফেরে সদা হেসে গেয়ে,<br/>আছে কিনা ছেলেমেয়ে, রাখে না সন্ধান॥<br/>নাহি মানে ধর্মাধর্ম, নাহি করে কোন কর্ম,<br/>নিজ-ভাবে নিজ-মর্ম, নিজে করে গান।<br/>লোকে বলে মহাযোগী, অথচ বিষয়ভোগী,<br/>সমভাবে যোগভোগ করে সমাধান॥<br/>বসন ভূষণ ধন, করিয়াছি আয়োজন,<br/>কর কর নৃপধন কৈলাসে প্রয়াণ।<br/>দুর্গানামে যাবে ভয়, তাহে কি বিপদ হয়,<br/>আন আন হিমালয়, ঈশানী ঈশান॥</p>

<p><u>পাঠান্তর / পাঠভেদ</u>:</p>

<p align = "center">ওহে গিরি, কেমন কেমন করে প্রাণ।<br/>এমন মেয়ে, কারে দিয়ে, হয়েছ পাষাণ।<br/>ননীর পুতুল তারা, রবি-করে হয় সারা;<br/>নিয়ত নয়নে ধারা, মলিন বয়ান।<br/>ঘরেতে সতিনী-জ্বালা, সদা করে ঝালাপালা,<br/>হ'য়ে উমা রাজবালা, কিসে পাবে ত্রাণ॥<br/>শিরে সুর-তরঙ্গিণী, হ'য়ে শিব-সোহাগিনী,<br/>করি' কলকল ধ্বনি, করে অপমান।<br/>সারাদিন ঘরে ঘরে, ভোলানাথ ভিক্ষা করে,<br/>যথাকালে খায় হ'লে দিবা অবসান॥<br/>তাহে কি উদর ভরে, পেটের জ্বালায় মরে,<br/>সন্ধ্যাকালে ব'সে করে সিদ্ধিরস পান।<br/>ভাল-মন্দ নাহি চায়, সুখ-দুঃখ ঠেলে পায়,<br/>ধুতুরার ফল খায়, অমৃত সমান।<br/>শ্রীফল পাইলে হায়, আর তারে কেবা পায়,<br/>মহানন্দে নাচে গায়, বাজায়ে বিষাণ।<br/>ভৈরব ভৈরবী পেয়ে, ফেরে সদা হেসে গেয়ে,<br/>আছে কিনা ছেলেমেয়ে, রাখে না সন্ধান॥<br/>নাহি মানে ধর্মাধর্ম, নাহি করে কোন কর্ম,<br/>নিজ ভাবে নিজ-মর্ম, নিজে করে গান।<br/>লোকে বলে মহাযোগী, অথচ বিষয়ভোগী,<br/>সমভাবে যোগভোগ করে সমাধান॥<br/>বসন ভূষণ ধন, করিয়াছি আয়োজন,<br/>কর কর নৃপধন কৈলাসে প্রয়াণ।<br/>দূর্গানামে যাবে ভয়, তাহে কি বিপদ হয়,<br/>আন আন হিমালয়, ঈশানী ঈশান॥</p>

</div>

<div align = "center" class = "dtop">
<a href = "010.html">Prev</a> | <a target = "_top" href = "index.html">Up</a> | <a href = "010_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>



