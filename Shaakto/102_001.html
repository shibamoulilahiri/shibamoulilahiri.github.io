<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102.html">Prev</a> | <a target = "_top" href = "index.html">Up</a> | <a href = "102_002.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১</u></p>

<p align = "center">বিভাস - ঢিমা-তেতালা।</p>

<p align = "center">অকলঙ্ক শশী-মুখী, সুধাপানে সদা সুখী,<br/>তনু তনু নিরখি, অতনু চমকে।<br/>না ভাব বিরূপ ভূপ, যারে ভাব ব্রহ্মরূপ,<br/>পদতলে শতরূপ, বামা রণে কে॥<br/>শিশু-শশধর-ধরা, সুহাস মধুর ধারা,<br/>প্রাণহরা তার ধরা আলো করিছে।<br/>চিত্তে বিবেচনা কর, নিশাকর দিবাকর,<br/>বৈশ্বানর নেত্রবর-কর ঝলকে॥<br/>বামা অগ্রগণ্যা, বটে ধন্যা, কার কন্যা,<br/>কিবা অন্বেষণে রণে এসেছে।<br/>সঙ্গে কি বিকৃতিগুলা, নখ কুলা দন্ত মূলা,<br/>আলো চুলা গায় ধূলা ভয় করে হে॥<br/>কবি রামপ্রসাদ ভাষে, রক্ষা কর নিজ দাসে,<br/>যে জন একান্ত ত্রাসে মা বলেছে।<br/>তার অপরাধ ক্ষমা, যদি না করিবে শ্যামা,<br/>তবে গো তোমায় উমা মা বলিবে কে॥</p>

<p><u>পাঠান্তর / পাঠভেদ</u>:</p>

<p align = "center">বিভাস - ঢিমে-তেতালা</p>

<p align = "center">অকলঙ্ক শশিমুখী, সুধাপানে সদা সুখী,<br/>তনু তনু নিরখি অতনু চমকে।<br/>না ভাব বিরূপ ভূপ, যাঁরে ভাব ব্রহ্মরূপ,<br/>পদতলে শবরূপ, বামা রণে কে॥<br/>শিশু-শশধর-ধরা, সুহাস মধুরাধরা,<br/>প্রাণ ধরা ভার, ধরা আলো করেছে।<br/>চিত্তে বিবেচনা কর, নিশাকর দিবাকর,<br/>বৈশ্বানর নেত্রবর কর ঝলকে॥<br/>বামা অগ্রগণ্যা, বটে ধন্যা কার কন্যা,<br/>কিবা অন্বেষণে রণে এসেছে।<br/>সঙ্গে কি বিকৃতিগুলা, নখ কুলা দন্ত মূলা,<br/>এলো চুলা গায় ধূলা ভয় করে হে॥<br/>কবি রামপ্রসাদ ভাষে, রক্ষা কর নিজ দাসে,<br/>যেজন একান্ত ত্রাসে, মা বলেছে।<br/>তার অপরাধ ক্ষমা, যদি না করিবে শ্যামা,<br/>তবে গো তোমায় উমা, মা বলিবে কে॥</p>

<p><u>পাঠান্তর / পাঠভেদ</u>:</p>

<p align = "center">রাগিণী বিভাষ। তাল ঢিমে তেতালা।</p>

<p align = "center">অকলঙ্ক শশিমুখী,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সুধাপানে সদা সুখী,<br/>তনু তনু নিরখি অতনু চমকে।<br/>না ভাব বিরূপ ভূপ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যারে ভাব ব্রহ্মরূপ,<br/>পদতলে শবরূপ বামা রণে কে॥<br/>শিশু শশধর ধরা, গুণধরা, সুহাস মধুরাধারা,<br/>প্রাণধরা ভার, ধরা আলো করিয়াছে।<br/>চিত্তে বিবেচনা কর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;নিশাকর দিবাকর,<br/>বৈশ্বানর নেত্রবর, কর ঝলকে॥<br/>বামা অগ্রগণ্যা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;বটে ধন্যা, কার কন্যা,<br/>কিবা অন্বেষণে রণে বিবসনা।<br/>সঙ্গে কি বিকৃতিগুলা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;নখ কুলা দন্ত মূলা,<br/>আলো চুলা গায় ধুলা ভয় করে হে॥<br/>কবি রামপ্রসাদ দাসে হাসে, ভাষে রক্ষা কর নিজ দাসে<br/>যে জন একান্ত ত্রাসে মা বলেছে॥<br/>তার অপরাধ ক্ষমা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যদি না করিবে শ্যামা,<br/>তবে গো তোমায় উমা মা বলিবে কে॥</p>

</div><div align = "center" class = "dtop"><a href = "102.html">Prev</a> | <a target = "_top" href = "index.html">Up</a> | <a href = "102_002.html">Next</a><br/><br/><br/><a href = "#Top">Go to top</a></div></body></html>



