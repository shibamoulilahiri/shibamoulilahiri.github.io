<!doctype html>
<html>
<head>
    <title>
    শাক্ত পদাবলী
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "007.html">Prev</a> | <a target = "_top" href = "index.html">Up</a> | <a href = "008.html">Next</a>
</div>

<div class = "dtop">

<p align = "center">অ্যান্টনী সাহেব (ফিরিঙ্গী)</p>

<p align = "center"><u>১</u></p>

<p align = "center">জয়া যোগেন্দ্রজায়া, মহামায়া মহিমা অসীম তোমার।<br/>একবার দুর্গা দুর্গা দুর্গা ব'লে যে ডাকে মা তোমায়,<br/>তুমি কর তায় ভবসিন্ধু পার।<br/>মা, তাই শুনে এ ভবের কূলে,<br/>দুর্গা দুর্গা দুর্গা ব'লে বিপদকালে<br/>ডাকি, দুর্গা কোথায় মা, দুর্গা কোথায় মা;<br/>তবু সন্তানের মুখ চাইলে না মা,<br/>আমায় দয়া কোরলে না মা,<br/>পাষাণে প্রাণ বাঁধলি উমা, মায়ের ধর্ম এই কি মা?<br/>অতি কুমতি কুপুত্র ব'লে,<br/>আপনিও কুমাতা হ'লে - আমার কপালে!<br/>তোমার জন্ম যেমনি পাষাণ-কুলে,<br/>ধর্ম তেমনি রেখেছ!<br/>দয়াময়ী, আজ আমায় দয়া কোরবে কি মা,<br/>কোন্ কালে বা কারে তুমি দয়া ক'রেছ!<br/>জানি তোমার চরণ সাধন করি<br/>ব্রহ্মা হ'লেন ব্রহ্মচারী - দণ্ডধারী;<br/>দেখ, সকল ফেলে, ক্ষীরোদজলে ভাসলেন শ্রীহরি।<br/>আবার শূন্য ক'রে সোনার কাশী, ওগো শ্যামা সর্বনাশী,<br/>শিবকে ক'রে শ্মশানবাসী, সন্ন্যাসী তায় সাজিয়েছ।<br/>নাম কেবল করুণাময়ী, করুণাশূন্য হয়েছ।<br/>মা! তুমি দক্ষ-রাজকুমারী, দক্ষযজ্ঞে গমন করি,<br/>যজ্ঞেশ্বরী যজ্ঞ হেরি নয়নে;<br/>শিব-বিহনে, শিব-অপমানে,<br/>মা সেই অভিমানে,<br/>এমন সাধের যজ্ঞে ভঙ্গ দিলি, দক্ষরাজায় নিদয় হলি -<br/>আপনি মলি, তারেও মেলি,<br/>পিতার দুঃখ ভাবলি নে।<br/>তখন যার অপমান শুনে কানে,<br/>প্রাণ ত্যেজেছ বিষাদ মনে - দক্ষ-ভবনে,<br/>আবার আপনি উমা কঠিন প্রাণে<br/>তার বুকে পা দিয়েছ।<br/>তুমি তার' তার' তার', না তার' না তার',<br/>আপনার গুণে তরবো;<br/>দুর্গা-নাম-তরী, মস্তকেতে করি,<br/>যতন করিয়ে রাখবো।<br/>আমার অন্তে শমন এলে, অজপা ফুরালে,<br/>দুর্গা দুর্গা ব'লে ডাকবো।<br/>মা, অসাধ্য তোমার সাধন, কোরলে সাধন,<br/>কেবল তার নিধন হ'তে হয়।<br/>একবার তারা ব'লে যে ডেকেছে, সেই ডুবেছে,<br/>তারা তোমার ধারা তো মায়ের ধারা নয়।<br/>মা, রাবণরাজা অন্তিমকালে, রঘুনাথের রণস্থলে,<br/>দুর্গা ব'লে ডেকেছিল বদনে;<br/>তবু তার পানে ফিরে চাইলি নে, তার দুঃখ ভাবলি নে,<br/>তারে ধ্বংস ক'রে ভগবতী, নিদয় হলি ভক্তের প্রতি,<br/>শেষকালে তার বংশে বাতি দিতেও কারে রাখলি নে॥<br/>আগে ছিল না তার কোন শঙ্কা,<br/>বাজাতো জয় কালীর ডঙ্কা - অতি তেজ ডঙ্কা,<br/>আবার ছল ক'রে তার সোনার লঙ্কা<br/>দগ্ধ ক'রে এসেছ।<br/>দয়াময়ী মাগো,<br/>কোন্ কালে বা কারে তুমি দয়া করেছ?</p>

<p><u>পাঠান্তর / পাঠভেদ</u>:</p>

<p align = "center">জয়া যোগেন্দ্রজায়া, মহামায়া মহিমা অসীম তোমার।<br/>একবার দুর্গা দুর্গা ব'লে যে ডাকে মা তোমায়,<br/>তুমি কর তায় ভবসিন্ধু পার।<br/>মা, তাই শুনে এ ভবের কূলে,<br/>দুর্গা দুর্গা দুর্গা ব'লে বিপদকালে<br/>ডাকি, দুর্গা কোথায় মা, দুর্গা কোথায় মা?<br/>তবু সন্তানের মুখ চাইলে না মা,<br/>আমায় দয়া কোরলে না মা,<br/>পাষাণে প্রাণ বাঁধলি উমা, মায়ের ধর্ম এই কি মা?<br/>অতি কুমতি কুপুত্র ব'লে,<br/>আপনিও কুমাতা হ'লে - আমার কপালে।<br/>তোমার জন্ম যেমনি পাষাণ কুলে,<br/>ধর্ম তেমনি রেখেছ!<br/>দয়াময়ী, আজ আমায় দয়া কোরবে কি মা,<br/>কোন্ কালে বা কারে তুমি দয়া ক'রেছ!<br/>জানি তোমার চরণ সাধনা করি<br/>ব্রহ্মা হ'লেন ব্রহ্মচারী - দণ্ডধারী;<br/>দেখ, সকল ফেলে, ক্ষীরোদজলে ভাসলেন শ্রীহরি।<br/>আবার শূন্য ক'রে সোনার কাশী, ওগো শ্যামা সর্বনাশী,<br/>শিবকে ক'রে শ্মশানবাসী, সন্ন্যাসী তায় সাজিয়েছ।<br/>নাম কেবল করুণাময়ী, করুণাশূন্য হয়েছ।<br/>মা! তুমি দক্ষ-রাজকুমারী, দক্ষযজ্ঞে গমন করি,<br/>যজ্ঞেশ্বরী যজ্ঞ হেরি নয়নে;<br/>শিব-বিহনে, মা শিব-অপমানে সেই অপমানে,<br/>এমন সাধের যজ্ঞ ভঙ্গ দিলি, দক্ষরাজায় নিদয় হলি -<br/>আপনি মলি, তারেও মেলি<br/>পিতার দুঃখ ভাবলি নে।<br/>তখন যার অপমান শুনে কানে<br/>প্রাণ ত্যেজেছ বিষাদ মনে - দক্ষ-ভবনে,<br/>আবার আপনি উমা কঠিন প্রাণে<br/>তার বুকে পা দিয়েছ।<br/>তুমি তার' তার' তার', না তার' না তার'<br/>আপনার গুণে তরবো;<br/>দুর্গা-নাম-তরী, মস্তকেতে করি<br/>যতন করিয়ে রাখবো।<br/>আমার অন্তে শমন এলে, অজপা ফুরালে<br/>দুর্গা দুর্গা ব'লে ডাকবো।<br/>মা, অসাধ্য তোমার সাধন, কোরলে সাধন,<br/>কেবল তার নিধন হ'তে হয়।<br/>একবার তারা ব'লে যে ডেকেছে, সেই ডুবেছে,<br/>তারা তোমার ধারা তো মায়ের ধারা নয়।<br/>মা, রাবণরাজা অন্তিমকালে, রঘুনাথের রণস্থলে,<br/>দুর্গা ব'লে ডেকেছিল বদনে;<br/>তবু তার পানে ফিরে চাইলি নে, তার দুঃখ ভাবলি নে,<br/>তারে ধ্বংস ক'রে ভগবতী, নিদয় হলি ভক্তের প্রতি,<br/>শেষকালে তার বংশে বাতি দিতেও কারেও রাখলি নে॥<br/>আগে ছিল না তার কোন শঙ্কা,<br/>বাজাতো জয় কালীর ডঙ্কা - অতি তেজ ডঙ্কা॥<br/>আবার ছল ক'রে তার সোনার লঙ্কা<br/>দগ্ধ ক'রে এসেছে।<br/>দয়াময়ী মাগো,<br/>কোন্ কালে বা কারে তুমি দয়া করেছ?</p>

</div>

<div align = "center" class = "dtop">
<a href = "007.html">Prev</a> | <a target = "_top" href = "index.html">Up</a> | <a href = "008.html">Next</a>
<br/><br/><br/>
<a href = "#Top">Go to top</a>
</div>

</body>
</html>



