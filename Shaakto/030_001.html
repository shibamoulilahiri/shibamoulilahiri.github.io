<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "030.html">Prev</a> | <a target = "_top" href = "index.html">Up</a> | <a href = "031.html">Next</a></div><div class = "dtop">

<p align = "center">গোবর্ধন চৌধুরী</p>

<p align = "center"><u>১</u></p>

<p align = "center">মন-সেতারে বাজা রে তার, তারা তারা ব'লে।<br/>কাল বন্ধন করিতে তোরে, আসে রজ্জু নিয়ে করে॥<br/>তোমার দেহরূপী লাউ ছিল, বহুদিনে জীর্ণ হ'লো,<br/>জ্ঞান-পর্দা ছিন্ন ভিন্ন হ'লো তোর দোষে॥<br/>ভৈরবী রাগিণী ধ'রে বসাও পর্দা স্তরে স্তরে,<br/>বাজা রে গৎ মধুর স্বরে, হবে পার ভব-দুস্তরে।<br/>নইলে নিস্তার না দেখি তোর দুস্তর জলধি-নীরে॥<br/>সু-তানে গৎ বাজা রে মুক্তকেশীর বাজারে,<br/>ঘেরিতে কাল নাহি সাধ্য মায়ের বাজারে॥<br/>মাগো, ভিক্ষে চরণ-ধূলা, দোকানদার আছে ভোলা,<br/>হ'লো শেষ ভবেরই খেলা, বাঁধ রে নামেরি ভেলা,<br/>নইলে ডুবে মরবে গোবর্ধন ভব-সিন্ধু-নীরে॥</p>

</div><div align = "center" class = "dtop"><a href = "030.html">Prev</a> | <a target = "_top" href = "index.html">Up</a> | <a href = "031.html">Next</a><br/><br/><br/><a href = "#Top">Go to top</a></div></body></html>



