<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_237.html">Prev</a> | <a target = "_top" href = "index.html">Up</a> | <a href = "103.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>২৩৮</u></p>

<p align = "center">কালেংড়া - ঠুংরী।</p>

<p align = "center">হের কার রমণী নাচে রে ভয়ঙ্করী বেশে।<br/>কে রে, নব-নীল-জলধর-কায় হায় হায়,<br/>কে রে হর-হৃদি-হৃদ পদে দিগবাসে॥<br/>কে রে, নির্জনে বসিয়া নির্মাণ করিল,<br/>পদ রক্তোৎপল জিনি,<br/>তবে কেন রসাতলে যায় ধরণী,<br/>হেন ইচ্ছা করে, অতি গাঢ় ক'রে, বাঁধি প্রেম-ডোরে,<br/>রাখি হৃদি-সরোবরে হিল্লোলে ভাসে॥<br/>কে রে নিন্দিত রামকদলীতরু, হেরি উরু<br/>দর দর রুধির ক্ষরে,<br/>যেন নীরদ হইতে নির্গত চপলে;<br/>অতি রোষবলে, ভুজঙ্গম-দলে, নাভি-পদ্মমূলে,<br/>ত্রিবলীর ছলে দংশিল এসে॥<br/>কে রে উন্নত কুচকলি, মুখ-শতদলে অলি,<br/>গুণ গুণ করিয়া বেড়ায়;<br/>যেন বিকশিত সিতাম্ভোজ বনরোহায়,<br/>কিবা ওষ্ঠশোভা, অতি লোল জিহ্বা হর-মনোলোভা,<br/>যেন আসব-আবেশে শিশু সুধা ভাসে॥<br/>কে রে, কুন্তলজাল-আবৃত মুখমণ্ডল;<br/>লম্বিত চুম্বি ধরায় তাহে ভুরু-ধনুর্বাণ সন্ধান করা;<br/>অর্ধচন্দ্র ভালে, সিঁতি মুহু দোলে, কি চকোর খেলে,<br/>কিবা অরুণকিরণে গজমতি হাসে॥<br/>কত দুন্ধবা দুন্ধবী, নাচিছে ভৈরবী,<br/>হি হি করিছে যোগিনী,<br/>কত কটরা ভরিয়া সুধা যোগায় অমনি,<br/>রামপ্রসাদ ভণে, কাজ নাই রণে, এ বামার সনে,<br/>যাঁর পদতলে শবছলে আশুতোষে॥</p>

</div><div align = "center" class = "dtop"><a href = "102_237.html">Prev</a> | <a target = "_top" href = "index.html">Up</a> | <a href = "103.html">Next</a><br/><br/><br/><a href = "#Top">Go to top</a></div></body></html>



