<!doctype html><html><head><title>শাক্ত পদাবলী</title><meta charset="utf-8" /><meta http-equiv="Content-type" content="text/html; charset=utf-8" /><meta name="viewport" content="width=device-width, initial-scale=1" /><link rel = "stylesheet" type = "text/css" href = "http://fonts.googleapis.com/css?family=Tangerine"><link rel = "stylesheet" type = "text/css" href = "styles.css" /></head><body><div align = "center" class = "dtop"><a href = "102_177.html">Prev</a> | <a target = "_top" href = "index.html">Up</a> | <a href = "102_179.html">Next</a></div><div class = "dtop">

<p align = "center">রামপ্রসাদ সেন (কবিরঞ্জন)</p>

<p align = "center"><u>১৭৮</u></p>

<p align = "center">প্রসাদী সুর - একতালা।</p>

<p align = "center">মন রে কৃষি-কাজ জান না।<br/>এমন মানব-জমিন রলো পতিত,<br/>আবাদ কর্লে ফলতো সোণা॥<br/>কালীর নামে দেও রে বেড়া, ফসলে তছরুপ হবে না।<br/>সে যে মুক্তকেশীর (মন রে আমার) শক্ত বেড়া,<br/>তার কাছেতে যম ঘেঁসে না॥<br/>অদ্য অব্দ-শতান্তে বা বাজাপ্ত হবে জান না।<br/>এখন আপন ভেবে, (মন রে আমার) যতন ক'রে,<br/>চুটিয়ে ফসল কেটে নে না॥<br/>গুরু রোপণ করেছেন বীজ, ভক্তি-বারি তায় সেঁচ না।<br/>ওরে একা যদি (মন রে আমার) না পারিস্ মন,<br/>রামপ্রসাদকে ডেকে নে না॥</p>

<p><u>পাঠান্তর / পাঠভেদ</u>:</p>

<p align = "center">প্রসাদী - একতালা</p>

<p align = "center">মনরে, কৃষি-কাজ জান না।<br/>এমন মানবজমি রইলো পতিত, আবাদ করলে ফলতো সোনা।<br/>কালীনামে দেওরে বেড়া, ফসলে তছরূপ হবে না।<br/>সে যে মুক্তকেশীর শক্ত বেড়া, তার কাছেতে যম ঘেঁসে না॥<br/>অদ্য অব্দশতান্তে বা, বাজাপ্ত হবে জান না।<br/>আছে একতারে মন এইবেলা, তুই চুটিয়ে ফসল কেটে নে না॥<br/>গুরুদত্ত বীজ রোপণ করে, ভক্তিবারি তায় সেঁচ না।<br/>ওরে একা যদি না পারিস মন, রামপ্রসাদকে সঙ্গে নে না॥</p>

<p><u>পাঠান্তর / পাঠভেদ</u>:</p>

<p align = "center">রাগিণী জঙলা তাল একতালা।</p>

<p align = "center">মনরে কৃষিকাজ জাননা।<br/>এমন মানবজমি রইলো পড়ি,<br/>আবাদ করলে ফলতো সোণা॥<br/>কালী নামে দেওরে বেড়া ফসলে তছরূপ হবেনা।<br/>সে যে মুক্তকেশীর শক্ত বেড়া<br/>তার কাছে তো যম যাবেনা॥<br/>গুরুদত্ত বীজ রোপণ করে ভক্তিবারি শিঁচে দেনা,<br/>আপনা হতে না হয় যদি রামপ্রসাদকে সঙ্গে নেনা॥</p>

<p><u>পাঠান্তর / পাঠভেদ</u>:</p>

<p align = "center">মন রে কৃষি-কাজ জান না।<br/>এমন মানব-জমিন রইলো পতিত, আবাদ করলে ফলতো সোনা॥<br/>কালীর নামে দেও রে বেড়া, ফসলে তছরুপ হবে না।<br/>সে যে মুক্তকেশীর (মন রে আমার) শক্ত বেড়া,<br/>তার কাছেতে যম ঘেঁসে না॥<br/>অদ্য অব্দ-শতান্তে বা, বাজাপ্ত হবে জান না।<br/>এখন আপন ভেবে, (মন রে আমার) যতন করে,<sup><a href="#fn1" id="ref1">1</a></sup><br/>চুটিয়ে ফসল কেটে নে না॥<br/>গুরু রোপণ করেছেন বীজ,<sup><a href="#fn2" id="ref2">2</a></sup> ভক্তি-বারি তায় সেঁচ না।<br/>ওরে একা যদি না পারিস্ মন, রামপ্রসাদকে ডেকে নে না॥</p>

<hr></hr>

<p><sup id="fn1">1. আছে এক্তারে মন, এই বেলা তুই।<a href="#ref1" title="Jump back to footnote 1 in the text.">↩</a></sup></p>

<p><sup id="fn2">2. গুরু-দত্ত বীজ রোপণ ক'রে।<a href="#ref2" title="Jump back to footnote 2 in the text.">↩</a></sup></p>

</div><div align = "center" class = "dtop"><a href = "102_177.html">Prev</a> | <a target = "_top" href = "index.html">Up</a> | <a href = "102_179.html">Next</a><br/><br/><br/><a href = "#Top">Go to top</a></div></body></html>



