<!doctype html>
<html>
<head>
    <title>
    শ্রীশ্রীরামকৃষ্ণলীলাপ্রসঙ্গ / শ্রীশ্রী রামকৃষ্ণলীলাপ্রসঙ্গ / শ্রীশ্রীরামকৃষ্ণ লীলাপ্রসঙ্গ / শ্রীশ্রী রামকৃষ্ণ লীলাপ্রসঙ্গ
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_04_010.html">Prev</a> | <a target = "_top" href = "index.html">Up</a> | <a href = "03_04_012.html">Next</a>
</div>

<div class = "dtop">

<p align = "center">তৃতীয় খণ্ড - চতুর্থ অধ্যায়: গুরুভাবের পূর্ববিকাশ</p>

<p align = "center"><u>বিবাহের পাত্রী-অন্বেষণের সময় ঠাকুরের কথা - "কুটো বেঁধে রাখা আছে, দেখ্ গে যা।" অতএব স্বেচ্ছায় বিবাহ করা</u></p>

<p>কথাটি শুনিয়া পাঠক অবাক হইবে, অথবা অবিশ্বাস করিয়া বলিবে - "কেবলই অদ্ভুত কথার অবতারণা! বিংশ শতাব্দীতে ও-সকল কথা কি চলে?" তদুত্তরে আমাদের বলিতে হয়, "তুমি বিশ্বাস কর আর নাই কর বাপু, কিন্তু ঘটনা বাস্তবিকই ঐরূপ হইয়াছিল। এখনও অনেকে বাঁচিয়া আছেন যাঁহারা ঐ বিষয়ে সাক্ষ্য দিবেন। অনুসন্ধান করিয়া দেখই না কেন?" পাত্রীর অন্বেষণে যখন কোনটিই আত্মীয়দিগের মনোমতো হইতেছিল না, তখন ঠাকুর স্বয়ং বলিয়া দেন "অমুক গাঁয়ের অমুকের মেয়েটি কুটো বেঁধে<sup><a href="#fn1" id="ref1">1</a></sup> রাখা আছে, দেখগে যা!" অতএব বুঝাই যাইতেছে ঠাকুর জানিতে পারিয়াছিলেন, তাঁহার বিবাহ হইবে এবং কোথায় কাহার কন্যার সহিত হইবে। তিনি তাহাতে কোন আপত্তিও করেন নাই। অবশ্য ঐরূপ জানিতে পারা তাঁহার ভাবসমাধিকালেই হইয়াছিল।</p>

<hr></hr>

<p><sup id="fn1">1. পাড়াগাঁয়ে প্রথা আছে, শশা প্রভৃতি গাছের যে ফলটি ভাল বুঝিয়া ভগবানের ভোগ দিবে বলিয়া কৃষক মনে করে, স্মরণ রাখিবার জন্য সেটিতে একটি কুটো বাঁধিয়া চিহ্নিত করিয়া রাখে। ঐরূপ করায় কৃষক নিজে বা তাহার বাটীর আর কেহ সেটি ভুলক্রমে তুলিয়া বিক্রয় করিয়া ফেলে না। ঠাকুর ঐ প্রথা স্মরণ করিয়াই ঐ কথা বলেন। অর্থ - অমুকের মেয়ের সহিত তাঁহার বিবাহ হইবে একথা পূর্ব হইতে স্থির হইয়া আছে অথবা অমুক কন্যাটি তাঁহার বিবাহের পাত্রীস্বরূপে দৈবকর্তৃক রক্ষিতা আছে।<a href="#ref1" title="Jump back to footnote 1 in the text.">↩</a></sup></p>

</div>

<div align = "center" class = "dtop">
<a href = "03_04_010.html">Prev</a> | <a target = "_top" href = "index.html">Up</a> | <a href = "03_04_012.html">Next</a>
<br/><br/><br/>
<a href = "#Top">Go to top</a>
</div>

</body>
</html>



