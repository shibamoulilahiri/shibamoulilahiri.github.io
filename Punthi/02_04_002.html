<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_04_001.html">Prev</a> | <a target = "_top" href = "index.html">Up</a> | <a href = "02_04_003.html">Next</a>
</div>

<div class = "dtop">

<p align = "center">দ্বিতীয় খণ্ড - পুরী-প্রবেশ এবং রানী ও মথুরের সঙ্গে পরিচয়</p>

<p align = "center"><u>২</u></p>

<p align = "center">এ সময় ঘটে এক অদ্ভুত ঘটন।<br/>বিষ্ণুর পূজায় ব্রতী ছিল যে ব্রাহ্মণ॥<br/>শুভদিন জন্মাষ্টমী পূজার সময়।<br/>ভাঙিল বিষ্ণুর পদ ভীত অতিশয়॥<br/>কানে কানে সবে শুনে পুরীর ভিতর।<br/>অবশেষে পশে বার্তা রানীর গোচর॥<br/>ভক্তিমতী রাসমণি মরে মহাখেদে।<br/>বিষ্ণুর চরণভঙ্গ অশিব সংবাদে॥<br/>হুলস্থূল পড়ে গেল পুরীর ভিতরে।<br/>অগণন লোকজন কম্পমান ডরে॥<br/>বিশেষে পূজারী যেবা অনাবিষ্টমতি।<br/>পূজা বন্ধ ভগ্ন-অঙ্গে পূজা নয় রীতি॥<br/>নূতন মূরতি তাই পূজার কারণ।<br/>বিধি দিল আনিবারে বিধিজ্ঞ ব্রাহ্মণ॥<br/>শুনিয়া রানীরে প্রভু কহিলেন গিয়া।<br/>ভগ্ন-অঙ্গ মূর্তি ফেল কিসের লাগিয়া॥<br/>বিধি বলি এ অবিধি দিল কোন্ জন।<br/>একত্রিত করে যত বিধিজ্ঞ ব্রাহ্মণ॥<br/>যাহা আজ্ঞা শ্রীপ্রভুর শিরোধার্য করি।<br/>টোলে টোলে দিল বার্তা পুরী-অধিকারী॥<br/>যথাদিনে সমাগত শাস্ত্রজ্ঞসকল।<br/>শাস্ত্রবিধি লয়ে করে মহা কোলাহল॥<br/>শাস্ত্রে লেখা ভগ্ন-অঙ্গে পূজা বিধি নয়।<br/>এক মতে যত শাস্ত্রবিদ্গণে কয়॥<br/>শুন পরে কি হইল আশ্চর্য কাহিনী।<br/>চলিলেন প্রভু যথা রানী রাসমণি॥<br/>কহিলেন জিজ্ঞাসিতে শাস্ত্রজ্ঞসকলে।<br/>স্বামীর ভাঙিলে পদ কি করিতে বলে॥<br/>শাস্ত্রের বিধান কিবা হ'লে এ ব্যাপার।<br/>ফেলিতে সুযুক্তি কিবা যুক্তি চিকিৎসার॥<br/>অতি সোজা সরল শ্রীবাক্য শ্রীপ্রভুর।<br/>স্বভাবে আপুনি যেন সরল ঠাকুর॥<br/>সরলে দয়াল ভালবাসা সরলতা।<br/>সরলে সরল বড় রামকৃষ্ণ-কথা॥<br/>সরলে বুঝিল রানী প্রভুর বচন।<br/>সভায় করিল সেই প্রশ্ন উত্থাপন॥<br/>ঘটনার সঙ্গে প্রশ্ন লাগে যে প্রকার।<br/>বুঝিয়া পণ্ডিতগণে দেখায়ে আঁধার॥<br/>সোজা কথা অতি মূর্খ পারে বুঝিবারে।<br/>শুনিয়া বিধিজ্ঞদের মুণ্ডু গেল ঘুরে॥<br/>যায় কেন মুণ্ডু ঘুরে ভেবে দেখ মন।<br/>সরল উত্তর যেন সরল কথন॥<br/>বিধিমতে কহি কথা ভাবে কিবা দায়।<br/>ধীরগণ পরস্পর মুখপানে চায়॥<br/>কাটা যায় দত্ত-বিধি শাস্ত্রসহ তার।<br/>যদি কয় স্বামী উপযুক্ত চিকিৎসার॥<br/>অথচ চরণভঙ্গ স্বামী দেয় ফেলে।<br/>ধরি নর-কলেবর, কি করিয়া বলে॥<br/>অবশেষে শাস্ত্র ছাড়ি দিতে হইল বিধি।<br/>পীড়িত পতির সেবা যুক্তি নিরবধি॥<br/>মীমাংসায় ভেসে যায় রানী সুখ-নীরে।<br/>চৌগুণ বাড়িল ভক্তি প্রভুর উপরে॥<br/>প্রভুরে জানিয়া কারিগর-শিরোমণি।<br/>করপুটে প্রভুরে কহিল রাসমণি॥<br/>সারিবারে ভগ্নপদ আপনার ভার।<br/>সায় দিয়া প্রভুদেব করিলা স্বীকার॥<br/>ভগ্নপদ সারিয়া দিলেন সেই দিনে।<br/>কোথায় ভাঙিয়াছিল সাধ্য কার চিনে॥<br/>অবাক হইল সবে পুরীর ভিতর।<br/>কিবা মহা সুকৌশলী প্রভু কারিগর॥<br/>কি বুঝ আশ্চর্য মন, কথা, কথা ছাড়া।<br/>এ মহান্ বিশ্ব যাঁর সঙ্কেতেতে গড়া॥<br/>হয় রয় যায় সৃষ্টি যাঁহার আজ্ঞায়।<br/>সারিলেন ভগ্নপদ কি বিচিত্র তায়॥<br/>তবে এবে নর-দেহ নরের মতন।<br/>দীন-দুঃখী নিরক্ষর পরান্ন-ভোজন॥<br/>লইয়া ব্রাহ্মণ-বেশ খেলেন আপুনি।<br/>হর্তা কর্তা বিশ্বের বিধাতা চিন্তামণি॥<br/>মানুষে না চিনে নর-জ্ঞানে লয় তাঁরে।<br/>তাই লোকে অবাক করম তাঁর হেরে॥<br/>ভিতরে অসীম শক্তি শক্তির আধার।<br/>বাহ্যে মাত্র সাজা বেশ ফল্গুর আকার॥<br/>সৎবুদ্ধিযুক্ত হরিলুব্ধ চক্ষুষ্মান।<br/>স্পষ্ট দেখে খেলে তাঁহে রসের তুফান॥<br/>তুষ্ট হয়ে ভক্ত রানী ভক্তিভরে তাঁয়।<br/>বলিলেন থাকিবারে বিষ্ণুর সেবায়॥<br/>ধার্য করি শ্রীপ্রভুর মাসিক বেতন।<br/>ছোট ভট্টাচার্য আখ্যা করিল অর্পণ॥<br/>বড় ভাই বড় ভট্টাচার্য মহাশয়।<br/>শ্যামা-বেশকারী হ'ল ভাগিনে হৃদয়॥<br/>গঙ্গাতীরে যেথা যত আছে দেবালয়।<br/>তুলনায় এ পুরীর সঙ্গে কেহ নয়॥<br/>পুরী দেখিবারে আসে কত লোকজন।<br/>ধনী-মানী-গুণী-দুঃখী সকল রকম॥<br/>কালী মায়ে রাধাশ্যামে যারা ধনবান।<br/>ভক্তিভরে অর্থ দিয়া করেন প্রণাম॥<br/>আগাগোড়া এই রীতি পুরীর ভিতরে।<br/>পূজারীর প্রাপ্য যাহা প্রণামীতে পড়ে॥<br/>প্রভুদেব টাকাকড়ি নাহি লন হাতে।<br/>বলিতেন দুঃখিগণে বিলাইয়া দিতে॥<br/>ত্যাগী অনাসক্ত প্রভু ছিলা আজীবন।<br/>যতই প্রণামী পড়ে সব বিতরণ॥</p>

</div>

<div align = "center" class = "dtop">
<a href = "02_04_001.html">Prev</a> | <a target = "_top" href = "index.html">Up</a> | <a href = "02_04_003.html">Next</a>
<br/><br/><br/>
<a href = "#Top">Go to top</a>
</div>

</body>
</html>



