<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_17_009.html">Prev</a> | <a target = "_top" href = "index.html">Up</a> | <a href = "02_17_011.html">Next</a>
</div>

<div class = "dtop">

<p align = "center">দ্বিতীয় খণ্ড - স্বদেশ-যাত্রা</p>

<p align = "center"><u>১০</u></p>

<p align = "center">দেশের মিঠানি জলে ঠাকুর এখন।<br/>সুস্থকায় সবলাঙ্গ পূর্বের মতন॥<br/>বিভিন্নতা একস্থলে দেখিবারে পাই।<br/>পূর্বের লাবণ্যকান্তি দেহে কিন্তু নাই॥<br/>গা ফেটে পড়িত রূপ সোনার বরণ।<br/>বিশেষ বিলয় তার মলিন এখন॥<br/>বহু কাণ্ড বাকি আছে লীলা-অভিনয়ে।<br/>দক্ষিণশহরে ত্বরা আইলা ফিরিয়ে॥<br/>রামকৃষ্ণ-লীলাকথা মঙ্গলনিধান।<br/>ভাগ্যবানে কয় আর শুনে ভাগ্যবান।<br/>মাতোয়ারা প্রভু যবে সাধনার চোটে॥<br/>প্রভুর প্রমত্ত-কথা স্বদেশেতে রটে।<br/>শ্রীপ্রভুর শ্বশুর শাশুড়ী শুনি কথা।<br/>মেয়ে পানে চেয়ে পান নিদারুণ ব্যথা॥<br/>হৃদয়ের সঙ্গে দেশে দেখা হ'লে পরে।<br/>ঘটকের ভাই হৃদু তাই হেতু ধ'রে॥<br/>হেন বরে ঘটাইয়া কি মিটালে সাধ।<br/>এত বলি স্ত্রী-পুরুষে করেন বিবাদ॥<br/>রাখ প্রভু রাখ মাতা কিঙ্করজনাকে।<br/>যেন নহে অপরাধ লীলা-কথা লিখে॥<br/>ততখানি কয় যতখানি বোধ যার।<br/>দোষ নাই কে চিনিবে গুপ্ত অবতার॥<br/>চিরকাল দেখ মন মানিক রতন।<br/>দুর্লভ দুর্মূল্য যত তত সঙ্গোপন॥<br/>পাতালের কাছে নীচে মাটির ভিতর।<br/>অগাধ জলধিতল রতন-আকর॥<br/>সেইমত সার রত্ন দয়াল প্রভুকে।<br/>মহামায়া মহা মায়া-আবরণে ঢাকে॥<br/>আঁখির সম্মুখে তবু খুঁজিয়া না পাই।<br/>হাতের কনুই হাত বাড়াইলে নাই॥<br/>পরমেশ-শক্তি মায়া ঈশের সমান।<br/>তাঁহারে রাখিলে বাদ কি আছে কল্যাণ॥<br/>ঈশ্বর-দর্শন তার নহে কোন কালে।<br/>মহামায়া পরাশক্তি দ্বার না ছাড়িলে॥<br/>সেই শক্তি মূর্তিমতী ব্রাহ্মণের ঘরে।<br/>জগৎ-জননী মাতা বালিকা-আকারে॥<br/>নাহি দেন বাপ-মায় প্রবেশের দ্বার।<br/>রামকৃষ্ণ-প্রভু এত গুপ্ত অবতার॥<br/>চাঁদের কিরণ যেন মেঘ হ'লে দূর।<br/>ব্যাধি-অন্তে কান্তি তেন উঠিল প্রভুর॥<br/>দেখিয়া হৃদুর বড় প্রফুল্লিত মন।<br/>প্রভুরে বলিল যাব এবারে ভবন॥<br/>শিয়ড় গ্রামেতে হয় হৃদয়ের ঘর।<br/>সেখান হইতে অষ্ট মাইল অন্তর॥<br/>জয়রামবাটী গ্রাম শিয়ড়ের কোলে।<br/>প্রভুর শ্বশুরবাড়ি হয় সেই স্থলে॥<br/>লইয়া প্রভুরে সাথে হৃদু যেতে চায়।<br/>প্রকাশ করিল কথা কথায় কথায়॥<br/>সায় দিলা প্রভু তায় হরিষ অন্তর।<br/>বড়ই আনন্দ যেতে শ্বশুরের ঘর॥<br/>



</p>

</div>

<div align = "center" class = "dtop">
<a href = "02_17_009.html">Prev</a> | <a target = "_top" href = "index.html">Up</a> | <a href = "02_17_011.html">Next</a>
<br/><br/><br/>
<a href = "#Top">Go to top</a>
</div>

</body>
</html>


