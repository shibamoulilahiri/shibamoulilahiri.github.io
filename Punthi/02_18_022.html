<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_021.html">Prev</a> | <a target = "_top" href = "index.html">Up</a> | <a href = "02_18_023.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>২২</u></p>

<p align = "center">যে বা নিরাকারবাদী কি কব তাঁহাকে।<br/>না মানেন অবতার বুদ্ধির বিপাকে॥<br/>শুদ্ধমাত্র বুঝেছেন হরি নিরাকার।<br/>সর্বশক্তিমান পুনঃ করেন স্বীকার॥<br/>শক্তির আধার যেই এক নারায়ণ।<br/>আকার ধরিতে তিনি কি হেতু অক্ষম॥<br/>সর্বশক্তিমানত্ব আকারে লোপ নয়।<br/>স্বল্পাধারে ধরে তাঁর সব পরিচয়॥<br/>কাগজের মধ্যে দেখ অল্প আয়তন।<br/>পৃথিবীর মানচিত্র অঙ্কিত কেমন॥<br/>দীর্ঘপ্রস্থে আধ হাত আধারের মাঝে।<br/>তাহার খবর পায় যেই যাহা খুঁজে॥<br/>সেইমত পরিমিত-আকার-ভিতর।<br/>সোনার অক্ষরে লেখা সকল খবর॥<br/>আরে অবিশ্বাসী মন কি কব তোমারে।<br/>চরাচর সৃষ্টি স্থিতি বদন-বিবরে॥<br/>সৃজন পালন নাশ যে শক্তির কাজ।<br/>মূর্তিমান সদা করে শ্রীঅঙ্গে বিরাজ॥<br/>টলটল বসুন্ধরা থরথর কাঁপে।<br/>একবার শ্রীপ্রভুর চরণের চাপে॥<br/>লীলাহেতু নররূপ আকার-ধারণ।<br/>আছে রোগ শোক তাপ নরের মতন॥<br/>যেমন মানুষ তাই কিন্তু নহে নর।<br/>লীলা মানে কিবা বুঝ খেলা নামান্তর॥<br/>সাজ কাজ অবিকল নরের মতন।<br/>ভিতরে সুগুপ্ত বিশ্বপতির লক্ষণ॥<br/>নগর-ভ্রমণে যথা নবাবের রীতি।<br/>রূপান্তর ছদ্মবেশ বণিক-প্রকৃতি॥<br/>উদ্দেশ্যসাধন নহে চিনিলে প্রজায়।<br/>ঈশ্বরের নরলীলা সেইরূপ প্রায়॥<br/>আনবুদ্ধি প্রতিবাদ সাকারে যে করে।<br/>শ্রীপ্রভুর বিড়ম্বনা কি কহিব তারে॥<br/>মানুষের বুদ্ধি-বলাতীত ভগবান।<br/>লীলায় দুর্বল-বেশ কিন্তু শক্তিমান॥<br/>বুঝেছ কি কথা মন বলী বলে কারে।<br/>বল সত্ত্বে বল যেবা সংবরিতে পারে॥<br/>সর্বসহা ধরা ধর উপমা যেমন।<br/>ঈষৎ নাড়িলে অঙ্গ কি হয় ঘটন॥<br/>অটল অচল-শৃঙ্গ গগন পরশি।<br/>খসিয়া পড়িয়া হয় ধূলারেণুরাশি॥<br/>বলি এ ধরায় বলী বলের আধান।<br/>মাটি হ'য়ে প'ড়ে আছে মাটির সমান॥<br/>ততোধিক কত বলী শ্রীপ্রভু আমার।<br/>কত লোকে কত বলে করে অত্যাচার॥<br/>না কহেন কোন কথা সব সংবরণ।<br/>কখন না শুনি এক বর্ণ উচ্চারণ॥<br/>অত্যাচারী এই যায় করি অত্যাচার।<br/>পুনঃ দরশনে তারে আগে নমস্কার॥<br/>জয় জয় সর্বসহ জয় মানবমূরতি।<br/>সর্বশক্তিমান জয় অখিলের পতি॥<br/>জয় প্রভু দীনবেশ হীন-অহঙ্কার।<br/>সৃজন-পালন-লয়-শক্তির আধার॥<br/>জয় বিদ্যাহীন প্রভু নিরক্ষর বেশ।<br/>মহাবিদ্যাপতি জয় হরি পরমেশ॥<br/>জয় জয় প্রভুদেব ত্যাগিশিরোমণি।<br/>সকলের মূলাধার অখিলের স্বামী॥<br/>বলের না থাকে কমি সাকার হইলে।<br/>সর্বদা স্মরণ রাখ নাহি যাবে ভুলে॥<br/>নিরাকার সাকার সকল একেশ্বর।<br/>এ ভিন্ন যা অন্য নাই যাহার খবর॥<br/>তাও সেই ঈশ্বর দোসর যার নাই।<br/>এই কথা বারে বারে বলিলা গোসাঁই॥<br/>নিরাকারে রসগন্ধ কিছু নাহি জানি।<br/>সাকারেতে শ্রীপ্রভুর মধুর কাহিনী॥<br/>সাকারে বিবিধ রস মিষ্ট আস্বাদন।<br/>ভক্তিসহ দাও প্রভু সেবিতে চরণ॥</p>

</div>

<div align = "center" class = "dtop">
<a href = "02_18_021.html">Prev</a> | <a target = "_top" href = "index.html">Up</a> | <a href = "02_18_023.html">Next</a>
<br/><br/><br/>
<a href = "#Top">Go to top</a>
</div>

</body>
</html>


