<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_01_000.html">Prev</a> | <a target = "_top" href = "index.html">Up</a> | <a href = "01_01_002.html">Next</a>
</div>

<div class = "dtop">

<p align = "center">প্রথম খণ্ড - শ্রীপ্রভুর জন্মকথা</p>

<p align = "center"><u>১</u></p>

<p align = "center">হুগলি জেলায় গ্রাম কামারপুকুর।<br/>সৎ দ্বিজকুলে জন্ম হৈল শ্রীপ্রভুর॥<br/>চাটুয্যে শ্রীখুদিরাম জনক তাঁহার।<br/>তেজস্বী ব্রাহ্মণ অতি শুদ্ধ নিষ্ঠাচার॥<br/>জাতিগত কর্ম যাহা সব আচরণ।<br/>জপ তপ ধ্যান পূজা তীর্থপর্যটন॥<br/>হইলে দূরস্থ তীর্থ নির্ভয় অন্তর।<br/>পায়ে হেঁটে যান সেতুবন্ধ রামেশ্বর॥<br/>ন্যায়পরায়ণ তেঁহ ধার্মিক সুধীর।<br/>রামভক্ত শালগ্রাম ঘরে রঘুবীর॥<br/>আর দুটি ঠাকুরের ঘরেতে বিরাজ।<br/>একটি শীতলামাতা অন্য ধর্মরাজ॥<br/>মূর্তিত্রয়ে পূজিবারে বড়ই পিরীতি।<br/>সিদ্ধবাক্ দ্বিজবর দেশেতে খেয়াতি॥<br/>নানান কাহিনী তাঁর নানাজনে রটে।<br/>আজ্ঞায় বেলার গাছে নিত্য ফুল ফুটে॥<br/>প্রতিদিন প্রত্যূষেতে পূজার কারণে।<br/>বাহির হইলে তেঁহ কুসুম-চয়নে॥<br/>পশ্চাতে পশ্চাতে তাঁর যাইয়ে আপনি।<br/>আরাধ্যা শীতলামাতা বালিকারূপিণী॥<br/>আভরণে শোভে অঙ্গ পরিধেয় লাল।<br/>নুয়ায়ে ধরিত দ্বিজে কুসুমের ডাল॥<br/>যে ডালে অনেক ফুল আছয়ে ফুটিয়া।<br/>তুলিতেন দ্বিজবর আনন্দে পুরিয়া॥<br/>ব্রহ্মশক্তি-পরিপূর্ণ তেজপুঞ্জ-কায়।<br/>দেখিলেই শ্রদ্ধা-ভক্তি আপনি উজায়॥<br/>নির্ধন যদিও তাঁর ঘরে নাই অর্থ।<br/>সম্মুখে দাঁড়াতে কারো না ছিল সামর্থ্য॥<br/>যে পুকুরে নিতি নিতি হ'ত স্নান তাঁর।<br/>তাঁর আগে নামে জলে সাধ্য নাই কা'র॥<br/>নিষ্ঠাচারে বড় আঁটা তেজস্বী ব্রাহ্মণ।<br/>শূদ্রদত্ত দ্রব্য নহে কখনও গ্রহণ॥<br/>গেরুয়া বসনপরা গম্ভীর আকার।<br/>কোনও কালে নহে যাওয়া ঘরে যার তার॥<br/>গ্রামে জানে পদ-রজে ব্যাধিনাশ হয়।<br/>পরশিতে পদদ্বয় কাঁপিত হৃদয়॥<br/>গ্রাম-পথে যেতে নত লোক সারি সারি।<br/>গললগ্নবাস লুটে দোকানী পসারী॥<br/>এদিকে দয়াল হৃদি অতি মিষ্টভাষী।<br/>উদার সরল সমন্বিত গুণরাশি॥</p>

</div>

<div align = "center" class = "dtop">
<a href = "01_01_000.html">Prev</a> | <a target = "_top" href = "index.html">Up</a> | <a href = "01_01_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>



