<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_03_002.html">Prev</a> | <a target = "_top" href = "index.html">Up</a> | <a href = "03_03_004.html">Next</a>
</div>

<div class = "dtop">

<p align = "center">তৃতীয় খণ্ড - হৃদয়ের ৺দুর্গোৎসবে প্রভুর জ‍্যোতিঃপথে গমন এবং মথুরের দেহত্যাগ</p>

<p align = "center"><u>৩</u></p>

<p align = "center">হৃদয়ের ষোলআনা মনের ধারণা।<br/>প্রভুর ভাগিনে তেঁহ প্রভু তার মামা॥<br/>যখনি চাহিবে তারে আধ‍্যাত্মিক ধন।<br/>তখনি পাইবে তাহা বিনা আকিঞ্চন॥<br/>স্ত্রীবিয়োগে এইবার বৈরাগ্য-উদয়।<br/>ভাব-দরশন-হেতু প্রভুদেবে কয়॥<br/>তদুত্তরে প্রভু তায় কন বুঝাইয়ে।<br/>কেন হৃদু কিবা হবে এ সব লইয়ে॥<br/>দেখহ অবস্থা মোর কিবা সর্বদাই।<br/>পরনের ধুতি তাও ঠিক থাকে নাই॥<br/>তুমিও যদ‍্যপি হও এ হেন প্রকার।<br/>বল দেখি মুখে জল কে দিবে কাহার॥<br/>থাক তুমি সেবাকর্মে আছ যেইমত।<br/>ইহাতেই সব কর্ম হইবে সাধিত॥<br/>এখন হৃদুর ঘটে আর-একজনা।<br/>বরাবরি এক জেদ নাহি শুনে মানা॥<br/>সান্ত্বনা-স্বরূপ পুনঃ প্রভুদেব কন।<br/>মায়ের হইলে ইচ্ছা হইবে তখন॥<br/>আজি থেকে হৃদয়ের পূজা কালিকার।<br/>চতুর্গুণ অনুরাগ-ভক্তি-সহকার॥<br/>পূজান্তে বিজন স্থানে প্রভুর মতন।<br/>যজ্ঞসূত্র-বস্ত্রত‍্যাগ ধ‍্যানের সাধন॥<br/>একদিন কালিকার পূজার সময়।<br/>দর্শনানুভূতি ভাব অল্পস্বল্প হয়॥<br/>অর্ধবাহ‍্যদশাবস্থা বসিয়া আসনে।<br/>হেনকালে শ্রীমথুর হাজির সেখানে॥<br/>নেহারি হৃদুর দশা প্রভুদেবে কন।<br/>ও বাবা হৃদয়ে কেন করিলে এমন॥<br/>মায়ে চেয়েছিল বুঝি পাইয়াছে তাই।<br/>মথুরে উত্তর এই করিলা গোসাঞি॥<br/>পুনরায় প্রভুদেবে ভক্তবর কয়।<br/>তোমার এ খেলা বাবা অন্য কার নয়॥<br/>মোদের কি কাজ ইথে মোরা কি করিব।<br/>নন্দিভৃঙ্গী দুঁহু মোরা সেবায় থাকিব॥</p>

</div>

<div align = "center" class = "dtop">
<a href = "03_03_002.html">Prev</a> | <a target = "_top" href = "index.html">Up</a> | <a href = "03_03_004.html">Next</a>
<br/><br/><br/>
<a href = "#Top">Go to top</a>
</div>

</body>
</html>


