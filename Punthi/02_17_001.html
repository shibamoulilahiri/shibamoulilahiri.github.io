<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_17_000.html">Prev</a> | <a target = "_top" href = "index.html">Up</a> | <a href = "02_17_002.html">Next</a>
</div>

<div class = "dtop">

<p align = "center">দ্বিতীয় খণ্ড - স্বদেশ-যাত্রা</p>

<p align = "center"><u>১</u></p>

<p align = "center">এবে বর্তমানে শুন লীলার খবর।<br/>যাবতীয় মতে পথে সাধনার পর॥<br/>প্রিয়তর হৈল বড় অদ্বৈতের ভূমি।<br/>সেথায় বসতি ইচ্ছা দিবসযামিনী॥<br/>বাসনা হইলে মনে রক্ষা আর নাই।<br/>অদ্বৈত-পাথারে মগ্ন হইলা গোসাঞি॥<br/>গুণহীন ক্রিয়াহীন দেশ-কাল-শূন্য।<br/>কিমাকার কি প্রকার শাস্ত্রের অগম্য॥<br/>বৃক্ষনীড়ে বাস যেন বিহঙ্গমগণে।<br/>কোথায় উড়িয়া যায় আহারান্বেষণে॥<br/>তেমতি শ্রীপ্রভুদেব পরিহরি ঘর।<br/>চলিয়া গেছেন নাহি দেহের খবর॥<br/>সংজ্ঞাহীন জড়বৎ শ্রীদেহের বাসা।<br/>অহর্নিশা ঘোর নেশা নাহি ক্ষুধা তৃষা॥<br/>সপ্তাধিক একভাবে গত হয় প্রায়।<br/>তথাপি ফিরিয়া ঘরে না আইলা রায়॥<br/>হেনকালে শুন কিবা দৈবের ঘটন।<br/>অকস্মাৎ উপনীত সাধু একজন॥<br/>বিচিত্র শ্রীপ্রভু যেন সাধুও বিচিত্র।<br/>সাধুর চরিত্র যেন প্রভুর চরিত্র॥<br/>প্রভুই যেমন এই সাধুর আকারে।<br/>বৈদ্যবেশে মূর্তিমান হাজির গোচরে॥<br/>এবে যে ভূমিতে গত আছেন গোসাঞি।<br/>গোসাঞি ব্যতীত তত্ত্ব কেহ জানে নাই॥<br/>তন্ত্র-গীতা ছয় গোটা দর্শন না জানে।<br/>তবে এই সাধুবর বুঝিল কেমনে॥<br/>নিরখিয়া প্রভুদেবে বুঝে সাধুবর।<br/>তত্ত্বাতীত তত্ত্বে মগ্ন প্রভু সর্বেশ্বর॥<br/>যদি কোন উপায়ে আনিতে পারে নীচে।<br/>জগতের সুমঙ্গল ধ্রুব হবে পিছে॥<br/>এত ভাবি উপবিষ্ট হইয়া সকাশে।<br/>দারুণ প্রহারারম্ভ করে পৃষ্ঠদেশে॥<br/>বৃহদজগর যেন পর্বতের ধারে।<br/>গুরুভার দেহখানি নড়াতে না পারে॥<br/>ভাঙিয়া পড়িলে গায়ে আগোটা শিখর।<br/>তবে যেন আসে কিছু দেহের খবর॥<br/>তেমনি প্রহার কৈলে প্রহরেক প্রায়।<br/>তবে না সামান্য বাহ্য সমুদিত গায়॥<br/>বিজলির ছটা মেঘে রহে যতক্ষণ।<br/>অতি অল্পস্থায়ী মাত্র বাহ্যিক চেতন॥<br/>এই অবকাশে সাধু দেয় শ্রীবদনে।<br/>কিঞ্চিৎ পানীয় দুগ্ধ দেহ-সংরক্ষণে॥<br/>থাকিতে না চান প্রভু অধঃতে নামিয়ে।<br/>নামিলে তখনি পুনঃ যান পলাইয়ে॥<br/>স্বভাবতঃ প্রিয় তাঁর অদ্বৈতের ঘর।<br/>মানব-লীলায় গায়ে ভক্তির চাদর॥<br/>চক্ষে দেখা ভক্ত-সঙ্গে লীলা-অভিনয়ে।<br/>ঘণ্টায় ঘণ্টায় যান অদ্বৈতে ছুটিয়ে॥<br/>ধর্মমাত্রে সকলেরই সার পরিণাম।<br/>অমৃতসাগরবৎ অদ্বৈতগিয়ান॥<br/>রূপ নাম রকমারি কিছু নাই যেথা।<br/>কেবল বিরাজে রাজ্যে সমতা একতা॥<br/>যাবতীয় মতে পথে চরমে সবার।<br/>এক বস্তু অদ্বিতীয় নিত্য নির্বিকার॥<br/>এখন ধর্মের রাজ্যে ধর্মজ্ঞানহীন।<br/>ধর্মের সমরভেরী বাজে রাত্র-দিন॥<br/>ধার্মিকেরা ধর্মহারা ধর্মে ব্যভিচার।<br/>আনিয়া তুলেছে ধর্মরাজ্যে হাহাকার॥<br/>এক ভিন্ন অন্য ধর্ম না পাই খুঁজিয়ে।<br/>ঈশ্বরেতে অনুরাগ মন-প্রাণ দিয়ে॥<br/>ঈশপ্রেমে মগ্ন যেবা সেই ধর্মবান।<br/>হিন্দু মুসলমান কিবা কিবা খ্রীষ্টিয়ান॥<br/>প্রেমিকের এক লক্ষ্য একরূপ গতি।<br/>সকলেরই ত্যাগ-পথ তারা এক জাতি॥<br/>নিম্ন সাগরের ধারা তথা বিদ্যমান।<br/>সুধীর গম্ভীর নাই তরঙ্গ তুফান॥<br/>মত পথ ধর্ম নহে মত মাত্র পথ।<br/>সরলে যে পথে ইচ্ছা পূরে মনোরথ॥<br/>রুচি-ভেদে মত পথ ভিন্ন স্বতন্তর।<br/>লক্ষ্যে কিন্তু সেই এক পরম ঈশ্বর॥<br/>তাই নানা মতে পথে সাধনা করিয়ে।<br/>দ্বন্দ্ব-বিভঞ্জনে প্রভু দিলা দেখাইয়ে॥</p>

</div>

<div align = "center" class = "dtop">
<a href = "02_17_000.html">Prev</a> | <a target = "_top" href = "index.html">Up</a> | <a href = "02_17_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>


