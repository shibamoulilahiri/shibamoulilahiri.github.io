<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_006.html">Prev</a> | <a target = "_top" href = "index.html">Up</a> | <a href = "02_18_008.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>৭</u></p>

<p align = "center">তরণীতে যে সময় গঙ্গা-অতিক্রম।<br/>ভাবচক্ষে শ্রীপ্রভুর হয় দরশন॥<br/>শিবপুরী বারাণসী সুবর্ণে নির্মিত।<br/>অন্নদানে অন্নপূর্ণা নিজে বিরাজিত॥<br/>উতরিলে অন্য পারে ভাব ভেঙে যায়।<br/>শিবিকায় সাবধানে ঠাকুরে উঠায়॥<br/>নিরূপিত বাসাবাটী প্রাসাদের মত।<br/>দলেবলে শ্ৰীমথুর হয় উপনীত॥<br/>পল্লীতে পড়িল সাড়া মহা আড়ম্বর।<br/>আচরণে শ্ৰীমথুর যেন রাজেশ্বর॥<br/>রাজপথে দু পা যেতে সমারোহ কত।<br/>রজতে নির্মিত ছাতা চাকরে ধরিত॥<br/>অঙ্গ-রক্ষকের গণ আসাসোঁটা হাতে।<br/>সুন্দর পোশাক-পরা ঘেরা চারিভিতে॥<br/>দানকর্মে কর্ণ যেন মুক্তহস্তে ব্যয়।<br/>যেখানে যা লাগে দেয় কাতর না হয়॥<br/>বিশ্বনাথ-দরশনে পায়ে হেঁটে যায়।<br/>সঙ্গে রহে ভৃত্যগণ প্রভু শিবিকায়॥<br/>হৃদয় শিবিকা-পার্শ্বে প্রভুর নিকটে।<br/>সতর্কে থাকেন কিবা কখন কি ঘটে॥<br/>দেবদেবী-দরশনে শ্রীপ্রভুর ধারা।<br/>স্থানে যাইবার পূর্বে পথে বাহ্যহারা॥<br/>এখানেও তাই পথে ইন্দ্রিয়াদি মন।<br/>করিয়াছে কোন্ রাজ্যে সবে পলায়ন॥<br/>শিবিকায় বাহ্যহারা ঠাকুর হেথায়।<br/>শ্রীদেহ ধরিয়া হৃদু মন্দিরে উঠায়॥<br/>এখানে আবেশ-নেশা হৈল ঘনতর।<br/>জড়বৎ কায়াখানি প্রাণশূন্য ঘর॥<br/>সাবধানে ল'য়ে তাঁরে সেই অবস্থায়।<br/>দলেবলে শ্ৰীমথুর ফিরিল বাসায়॥<br/>দরশনে এই কাণ্ড নিত্য নিত্য হয়।<br/>তথাপিহ একবার না আসিলে নয়॥<br/>ঠাকুরের পরিচয় ঠাকুরে বিদিতি।<br/>বায়ুর প্রাবল্যে লিখি রামকৃষ্ণ-পুঁথি॥</p>

</div>

<div align = "center" class = "dtop">
<a href = "02_18_006.html">Prev</a> | <a target = "_top" href = "index.html">Up</a> | <a href = "02_18_008.html">Next</a>
<br/><br/><br/>
<a href = "#Top">Go to top</a>
</div>

</body>
</html>


