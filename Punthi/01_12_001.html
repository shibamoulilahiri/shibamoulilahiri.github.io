<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_12_000.html">Prev</a> | <a target = "_top" href = "index.html">Up</a> | <a href = "01_12_002.html">Next</a>
</div>

<div class = "dtop">

<p align = "center">প্রথম খণ্ড - কালীপূজা ও রমণীর বেশধারণ</p>

<p align = "center"><u>১</u></p>

<p align = "center">শ্রীপ্রভুর বাল্যখেলা অতি মনোহর।<br/>বয়ঃবৃদ্ধি-সহ দেহে লাবণ্য সুন্দর॥<br/>গ্রামের বালক যত তিলেক না ছাড়ে।<br/>দিবারাতি মহামেলা ব্রাহ্মণের ঘরে॥<br/>ছোট বড় বয়সের সহচরগণ।<br/>পূর্ববৎ একসঙ্গে সময় যাপন॥<br/>নানা রঙ্গে ভ্রমে তারা শ্রীপ্রভুর সনে।<br/>সবার সর্দার প্রভু সকলেই মানে॥<br/>যখন যা হয় আজ্ঞা কভু নহে হেলা।<br/>মহন্তের মঠে যেন আজ্ঞাবহ চেলা॥<br/>কতই খেলেন প্রভু তা সবার সনে।<br/>অমানুষী সব কেহ তত্ত্ব নাহি জানে॥<br/>শ্রীরাম মল্লিক নামে গ্রামে একজন।<br/>প্রভুর সঙ্গেতে ভাব বড়ই তখন॥<br/>দিনে রেতে এক সাথে আহার-বিহার।<br/>এক বিছানায় নিদ্রা নিত্য দোঁহাকার॥<br/>লোকে জনে উভয়ের পিরীতি দেখিয়া।<br/>পরিহাসে বলিতেন কৌতুক করিয়া॥<br/>বিবাহ হইত এ'দুয়ের পরস্পর।<br/>যদি কেহ হ'তো মেয়ে ইহার ভিতর॥<br/>কম বেশী সকলের সঙ্গে ভালবাসা।<br/>সঙ্গ-সহবাসে কারো না মিটে পিপাসা॥<br/>লয়ে আসা ভালবাসা অপার অতুল।<br/>যাহে গড়িলেন লীলা-খেলার দেউল॥<br/>গুণনিধি সর্বগুণ তাঁহাতে বিরাজে।<br/>কেহবা এগুণে কেহ অন্যগুণে মজে॥<br/>গদাইর চিত্রকার্য এতই সুন্দর।<br/>হতবুদ্ধি যাহে বড় বড় চিত্রকর॥<br/>অবাক হইয়া রহে চিত্র দেখে যারা।<br/>অনুরূপে ভাবে ঠামে প্রকৃত চেহারা॥<br/>পঞ্চভূতে গড়া আগে এখন বিরাজে।<br/>গদাইর চিত্রলেখা পটের কাগজে॥<br/>বিধাতা যাঁহার গড়া তাঁহার মহিমা।<br/>কে বল বর্ণিতে পারে তিল অণুকণা॥<br/>মাটির প্রতিমা হাতে গড়ে গদাধর।<br/>সুন্দর হইতে তেহ অধিক সুন্দর॥<br/>ভাবে রূপে সুঠামে সুন্দর অবিকল।<br/>দেখিলে না যায় চেনা মাটির নকল॥<br/>চক্ষুদানে আঁখিতারা হেন দীপ্তিমান।<br/>মৃন্ময় মূরতি হয় জীবন্ত সমান॥<br/>নকলে আসল জ্ঞান চিত্রে হয় যাঁর।<br/>তিনি আদ্যাশক্তি নিজে শক্তির ভাণ্ডার॥<br/>যে শক্তির দেহে রহে সৃষ্টির আঁকুর।<br/>তাঁহারই ঘন মূর্তি গদাইঠাকুর॥<br/>গড়েন গদাই হাতে দেবীর প্রতিমা।<br/>সঙ্গিগণ ল'য়ে হয় পূজা-আরাধনা॥<br/>পুষ্পপত্র প্রয়োজন যেন লয় মনে।<br/>আজ্ঞামাত্র সংগ্রহ করয়ে সঙ্গিগণে॥<br/>সঙ্গিগণে কেহ কিছু বুঝিতে না পারে।<br/>যা বলেন প্রভু, তারা তাই মাত্র করে॥<br/>শ্রীপ্রভুর বাল্যখেলা অপূর্ব কথন।<br/>খেলাছলে মহাকার্য হয় সমাপন॥</p>

</div>

<div align = "center" class = "dtop">
<a href = "01_12_000.html">Prev</a> | <a target = "_top" href = "index.html">Up</a> | <a href = "01_12_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>



