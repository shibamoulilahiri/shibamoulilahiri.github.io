<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_02_005.html">Prev</a> | <a target = "_top" href = "index.html">Up</a> | <a href = "03_02_007.html">Next</a>
</div>

<div class = "dtop">

<p align = "center">তৃতীয় খণ্ড - পেনেটির মহোৎসবে আগমন এবং কলুটোলায় চৈতন্য-আসন-গ্রহণ</p>

<p align = "center"><u>৬</u></p>

<p align = "center">লোকজন অগণন একত্র যেখানে।<br/>শ্রীপ্রভুদেবের তথা আগমন কেনে॥<br/>আপনি বুঝিবে মন বলিতে না হবে।<br/>লীলার জলধি-জলে যাবে যবে ডুবে॥<br/>শ্রবণে বুঝায় লীলা লীলার প্রকৃতি।<br/>ধীরে ধীরে শুনে চল রামকৃষ্ণ-পুঁথি॥<br/>ক্রমশঃ প্রকাশ নাম হয় নানা স্থলে।<br/>কতক্ষণ রহে সূর্য মেঘের আড়ালে॥<br/>শহরের মধ্যস্থানে কলুটোলা নাম।<br/>তথায় আছয়ে হরিসভা বিদ্যমান॥<br/>ভাগবত-পাঠে ব্রতী বৈষ্ণবচরণ।<br/>প্রসিদ্ধ পণ্ডিত ভক্ত প্রভু-পদে মন॥<br/>বৈষ্ণব গোউর-ভক্ত অনেক তথায়।<br/>জ্বলন্ত প্রমাণ তার প্রভুর লীলায়॥<br/>আনন্দে একত্রীভূত হয়ে ভক্তগণ।<br/>সভাদিনে করে হরিনাম-সংকীর্তন॥<br/>গোউরের আসন রাখিয়া মাঝখানে।<br/>বেষ্টন করিয়া নাচে যত ভক্তগণে॥<br/>এরূপ আছয়ে তথা মহোৎসব-রীতি।<br/>নিমন্ত্রণরক্ষাহেতু হৃদয়-সংহতি॥<br/>উপনীত হৈলা প্রভু উৎসবের স্থলে।<br/>কীর্তনে যখন সবে নাচে হরি ব'লে॥<br/>ভাবোন্মত্ত ভাবে পূর্ণ শুনি হরিনাম।<br/>দূর থেকে গেল চ'লে বাহ‍্যিক গিয়ান॥<br/>আবেশে অবশ অঙ্গ যত্নসহকারে।<br/>হৃদয় ধরিয়া যায় সভার ভিতরে॥<br/>হৃদয় আনন্দময় বৈষ্ণবচরণ।<br/>লুটায় ধরণী ধরি' প্রভুর চরণ॥<br/>গণ‍্য-মান‍্য-সুপণ্ডিত শহর-ভিতরে।<br/>সে লুটায় শ্রীপ্রভুর শ্রীচরণ ধ'রে॥<br/>দেখিয়া চমক প'ড়ে গেল সভাস্থানে।<br/>পরস্পর বলাবলি করে সংগোপনে॥<br/>মহান্ পুরুষ কেবা বটে এই জন।<br/>শ্রীঅঙ্গ নেহারি সবে করে নিরীক্ষণ॥<br/>এখন শ্রীঅঙ্গে ভাব অপরূপ খেলে।<br/>হাজার পাষণ্ড হোক তবু দেখে ভুলে॥<br/>অন্তরে অপার প্রেম প্রতিভাত তাঁর।<br/>শ্রীঅঙ্গ করেছে মহাশোভার আধার॥<br/>ধরা মাছে পুনঃ যেন জলে ছেড়ে দিলে।<br/>লম্ফদানে নিমগন অগাধ সলিলে॥<br/>শক্ত আঁকা কিবা ভাব মীনের পরাণে।<br/>পশিলা তেমতি প্রভু হরিসংকীর্তনে॥<br/>অনুমানে কিবা আনে হৃদয়ের মাঝে।<br/>অপরূপ প্রভুরূপ ভাবোন্মত্ত সাজে॥</p>

</div>

<div align = "center" class = "dtop">
<a href = "03_02_005.html">Prev</a> | <a target = "_top" href = "index.html">Up</a> | <a href = "03_02_007.html">Next</a>
<br/><br/><br/>
<a href = "#Top">Go to top</a>
</div>

</body>
</html>


