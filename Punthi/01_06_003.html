<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_06_002.html">Prev</a> | <a target = "_top" href = "index.html">Up</a> | <a href = "01_06_004.html">Next</a>
</div>

<div class = "dtop">

<p align = "center">প্রথম খণ্ড - গোচারণ</p>

<p align = "center"><u>৩</u></p>

<p align = "center">পাইয়াছি লোকমুখে যেন পরিচয়।<br/>জন্মাবধি হ'তো মহাভাবের উদয়॥<br/>কোনখানে ঈশ্বরীয় চর্চা হ'লে পর।<br/>নিশ্চয় তথায় উপনীত গদাধর॥<br/>ভাগবত-কথা যাত্রা কীর্তনাদি যত।<br/>শুনিবারে গদাধর বড়ই 'বাসিত॥<br/>লইয়া সমান-বয়ঃ বালকের গণে।<br/>গমন না যায় ফাঁক যা হয় সেখানে॥<br/>একবার মাত্র কিছু করিলে শ্রবণ।<br/>জনমের মত তাহা থাকিত স্মরণ॥<br/>সেই হেতু গোটা গোটা, পালা পালা গান।<br/>আগাগোড়া জানিতেন প্রভু ভগবান॥<br/>যতেক রাখালবৃন্দ গোচারণে জুটে।<br/>অপরূপ হয় যাত্রা দূরান্তর মাঠে॥<br/>একদিন সঙ্গিসহ মাঠে গোচারণে।<br/>হঠাৎ মাথুর কথা পড়ে গেল মনে॥<br/>বলেন রাখালগণে এস এস ভাই।<br/>মাথুর বিরহ-গান সবে মিলে গাই॥<br/>সমস্বরে দিল সায় যত সাঙ্গগণ।<br/>বৃক্ষমূলে যাত্রারম্ভ হইল তখন॥<br/>অতি পুলকিত অঙ্গ গদাই আনন্দে।<br/>কাহারে করেন সখী কৈলা কারে বৃন্দে॥<br/>আপনে হইলা নিজ রাই কমলিনী।<br/>বিদগ্ধ বিরহ-গান ধরিল তখনি॥<br/>গাইতে গাইতে গীত বিহ্বল হইলা।<br/>পরাণ-বঁধুয়া বলি কাঁদিতে লাগিলা॥<br/>কোথা কৃষ্ণ, কই কৃষ্ণ, কৃষ্ণে দাও এনে।<br/>হায় কৃষ্ণ, হায় কৃষ্ণ, রব ঘনে ঘনে॥<br/>ভিজিল বসন গোটা নয়নের জলে।<br/>বাহ্য জ্ঞান-বিহীন পতিত ধরাতলে॥<br/>ব্যাকুলপরাণ হৈল যত সঙ্গিগণ।<br/>কি হ'ল কি হ'ল বলি করয়ে রোদন॥<br/>কেহবা আনিয়া জল দেয় চোখে-মুখে।<br/>কেঁদে কেঁদে কেহ বা গদাই বলি ডাকে॥<br/>ভূতে যেন ধরে তাই মনে বিচারিয়া।<br/>রামনাম হরিনাম ডাকে উচ্চারিয়া॥<br/>তার মধ্যে একজন কয় উচ্চরোলে।<br/>হরেকৃষ্ণ হরেকৃষ্ণ কৃষ্ণ কৃষ্ণ ব'লে॥<br/>প্রাণ-সঞ্চারিণী মন্ত্র কৃষ্ণনাম শুনি।<br/>কোথা কৃষ্ণ কৃষ্ণ বলি চাহিলা অমনি॥<br/>ঐ দাঁড়াইয়া কৃষ্ণ কৃষ্ণ প্রাণনাথ।<br/>আবেশে ধরিতে যান প্রসারিয়া হাত॥<br/>কৃষ্ণ-নামে গদা'য়ের চৈতন্য দেখিয়া।<br/>সবে কৃষ্ণ কৃষ্ণ বলে চৌদিকে বেড়িয়া॥<br/>সুস্থিরপরাণ দেখি শিশু গদাধরে।<br/>ফিরাইল ধেনুপাল ফিরিবারে ঘরে॥</p>

</div>

<div align = "center" class = "dtop">
<a href = "01_06_002.html">Prev</a> | <a target = "_top" href = "index.html">Up</a> | <a href = "01_06_004.html">Next</a>
<br/><br/><br/>
<a href = "#Top">Go to top</a>
</div>

</body>
</html>



