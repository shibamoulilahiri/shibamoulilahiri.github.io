<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_05_003.html">Prev</a> | <a target = "_top" href = "index.html">Up</a> | <a href = "02_05_005.html">Next</a>
</div>

<div class = "dtop">

<p align = "center">দ্বিতীয় খণ্ড - বিবাহ</p>

<p align = "center"><u>৪</u></p>

<p align = "center">জ্বালিয়া সাতাশ কাঠি বিবাহের কালে।<br/>ঘুরে যবে বরে ঘেরে রমণীসকলে॥<br/>জ্বালা কাঠি লাগিয়া কি হৈল শুন কথা।<br/>পুড়ে গেল শ্রীপ্রভুর মাঙ্গলিক সুতা॥<br/>হরিদ্রা-মাখান সুতা ছিল বাঁধা হাতে।<br/>অপূর্ব প্রভুর খেলা দেখিতে শুনিতে॥<br/>চিরশক্তি আপনার করিয়া গ্রহণ।<br/>ছলে পুড়াইয়া দিলা অবিদ্যা বন্ধন॥<br/>সমাপ্ত হইলে পরে শুভ পরিণয়।<br/>কন্যা-কর্তা হইলেন ব্যস্ত অতিশয়॥<br/>খাওয়াতে বরযাত্রী কন্যাযাত্রিগণে।<br/>প্রথম খাইতে বসে যতেক ব্রাহ্মণে॥<br/>দরিদ্র ব্রাহ্মণ ভাগমত এক ঘর।<br/>রচিয়াছে নারীগণে তাহাতে বাসর॥<br/>ভোজনের ঠাঁই হয় তাহার দুয়ারে।<br/>দেখিয়া প্রভুর খেলা আত্মহারা করে॥<br/>বিশ্বরানী মাতা বিশ্বেশ্বর শ্রীগোসাঁই।<br/>জনম যাঁহার ঘরে তাঁর ঘর নাই॥<br/>জীবন উপায় মাত্র রকমে রকমে।<br/>গড়া হ'তে এত গুপ্ত সাধ্য কার চিনে॥<br/>তথাপি সরলে কিছু নাহি লাগে ফের।<br/>যে না বুঝে নর-লীলা তার তর্ক ঢের॥<br/>কিংবা যেবা বলে হরি বিরাট আকার।<br/>চৌদ্দপুয়া আধারেতে নহে ধরিবার॥<br/>আপদ বিপদ দুঃখ কেঁদে কেঁদে বুলে।<br/>জানে না সে লীলাতত্ত্ব লীলা কারে বলে॥<br/>সর্বশক্তিমান যিনি শক্তির আধার।<br/>প্রকাণ্ড সৃষ্টির সৃষ্টি সঙ্কেতে যাঁহার॥<br/>সিন্ধু-বিন্দুমধ্যে যাঁর বিরাজের ঠাঁই।<br/>আকার ধরিতে কহ কেন শক্তি নাই॥<br/>প্রমাণ-প্রয়োগে তত্ত্ব নহে বুঝিবার।<br/>বিশ্বাসে প্রত্যক্ষীভূত হন অবতার॥<br/>দেখান যাঁহারে তেঁহ পায় দেখিবারে।<br/>বিরাটেতে যেই বস্তু সেই সে আকারে॥<br/>সবিশ্বাসে লীলাকথা শুন তুমি মন।<br/>নিত্য লীলা দেখিবারে পাইবে নয়ন॥<br/>বাসরে দেখিয়া প্রভু অনেক রমণী।<br/>শুন কি হইল পরে অপূর্ব কাহিনী॥<br/>নানাবিধ রমণীর নানারঙ্গ হেরে।<br/>রঙ্গময়ী মার লীলা জাগিল অন্তরে॥<br/>মা মা বলি হৈলা প্রভু ভাবাবেশান্বিত।<br/>কোকিল জিনিয়া কণ্ঠে ধরিলেন গীত॥<br/>যেমন কাঁদান গানে মোহিত নাগিনী।<br/>সেইমত স্তব্ধীভূত পুরুষ-রমণী॥<br/>পাতে হাত মুখে ভাত খেতে যারা ছিল।<br/>পুতুলের প্রায় গান শুনিতে লাগিল॥<br/>বাসরে রমণীগণ মোহিত অবাকে।<br/>দেখে বরে নিরখিয়া অনিমিখ চোখে॥<br/>ছিল মনে কত মত রঙ্গ করিবারে।<br/>দেখে রঙ্গ রঙ্গ করা সব গেল উড়ে॥<br/>শ্যামাগুণগানে প্রভু এত মত্ততর।<br/>কোমরে কাপড় নাই প্রায় দিগম্বর॥<br/>বাসর সাজায়েছিল যতগুলি নারী।<br/>সবার চরণ-রজ মস্তকেতে ধরি॥<br/>মহাধন্যা পুণ্যবতী মহা পূজ্যতর।<br/>ল'য়ে হরগৌরী যারা সাজালে বাসর॥<br/>যে যুগল-দরশনে বিরিঞ্চি অক্ষম।<br/>আঁখির মিটায়ে সাধ কৈল দরশন॥<br/>তবে কিনা কি দেখিল না বুঝে ব্যাপার।<br/>বড় গুপ্ত এইবারে প্রভু অবতার॥</p>

</div>

<div align = "center" class = "dtop">
<a href = "02_05_003.html">Prev</a> | <a target = "_top" href = "index.html">Up</a> | <a href = "02_05_005.html">Next</a>
<br/><br/><br/>
<a href = "#Top">Go to top</a>
</div>

</body>
</html>



