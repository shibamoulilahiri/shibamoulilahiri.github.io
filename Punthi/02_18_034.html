<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_033.html">Prev</a> | <a target = "_top" href = "index.html">Up</a> | <a href = "02_18_035.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>৩৪</u></p>

<p align = "center">দিনেক ভ্রমণ করি' ময়দান-মাঠে।<br/>উপনীত আদি-ব্রাহ্মসমাজ-নিকটে॥<br/>জিজ্ঞাসিলা প্রভুদেব কি হয় এখানে।<br/>মথুর ভাঙিয়া কয় প্রভু বিদ্যমানে॥<br/>প্রভুর বালকভাব ক'ন শ্রীমথুরে।<br/>দেখিব কিরূপ হয় ইহার ভিতরে॥<br/>উতরিয়া গাড়ি থেকে চলিল মথুর।<br/>সমাজ-মন্দিরে যেন শ্রীআজ্ঞা প্রভুর॥<br/>এখন শ্রীপ্রভুদেবে অল্প লোকে চিনে।<br/>কর্মে মত্ত আপনার অতি সংগোপনে॥<br/>সরল সহজ প্রভু স্বভাবে যেমন।<br/>শ্রীঅঙ্গে নাহিক কোন বাহ‍্যিক লক্ষণ॥<br/>সমাসীন সংগোপনে সমাজ-মন্দিরে।<br/>সমথুর শ্রোতাদের সঙ্গে একধারে॥<br/>ব্রাহ্মসমাজের কথা শুন কহি মন।<br/>নিরাকার অরূপের বক্তৃতা ভজন॥<br/>দর্শনের অদর্শন তার গন্ধ নাই।<br/>যদিও বচনে আছে বেদান্ত-দোহাই॥<br/>শ্রবণ মনন নিদিধ‍্যাসন কেমন।<br/>অস্তি ভাতি প্রীতি কিবা বিচারান্দোলন॥<br/>দেহাত্মবুদ্ধির নাশে নেতি নেতি বোল।<br/>ত‍্যাগ-নবনীত নাই আসক্তির ঘোল॥<br/>উচ্চরোল গণ্ডগোল কালো নহে কটা।<br/>সাহেবালী-ধরণেতে বক্তৃতার ঘটা॥<br/>বক্তৃতার ঘটা আজি বিপুলায়োজনে।<br/>নয়ন মুদিয়া যত শ্রোতৃবর্গ শুনে॥<br/>যেন কত ধ‍্যানে মগ্ন হয়েছে সবাই।<br/>ব‍্যাপার বিদিত সব হইলা গোসাঞি॥<br/>অতি নিরমল স্বচ্ছ শ্রীপ্রভুর মন।<br/>সৃষ্টি-গোটা-জোড়া এক প্রকাণ্ড দর্পণ॥<br/>যা কিছু যেথায় নহে তিলার্ধ তফাত।<br/>অবিকল ঘটনার হয় প্রতিভাত॥<br/>ধীরে ধীরে শ্রীমথুর পুছে প্রভুবরে।<br/>কি বাবা কেমনে হেথা দেখিছ কাহারে॥<br/>উত্তরিলা প্রভুদেব মৃদুমন্দ হাসি'।<br/>দেখাইয়া শ্রীকেশবে অঙ্গুলি নির্দেশি'॥<br/>তরুণ যুবক এই অনুরাগী জনা।<br/>হেলে দুলে নড়িতেছে ইহার ফাতনা॥<br/>অপর যতেক তুমি দেখিছ চৌপাশে।<br/>ধিয়ানের নামমাত্র ভানে আছে বোসে॥<br/>শ্রীকেশব সেন অতি সরল আচার।<br/>অতঃপর সময়েতে কব সমাচার॥<br/>উপবিষ্ট এত শ্রোতা সমাজ-আসরে।<br/>কারও না পড়িল লক্ষ্য প্রভুর উপরে॥<br/>দেখা নাহি দিলে তাঁরে দেখে সাধ‍্য কার।<br/>প্রভুকে স্মরিয়া শুন চরিত তাঁহার॥<br/>সরলতাপ্রিয় প্রভু সরলতাময়।<br/>সরলতা যেথা তথা আকর্ষণ হয়॥<br/>শ্রীপ্রভুর আকর্ষণ কিরূপ প্রকার।<br/>আকৃষ্ট জানিতে না পারে সমাচার॥<br/>অগণ‍্য যোজনান্তর বহুদূর দেশ।<br/>যেখানে আপনাসনে আছেন দিনেশ॥<br/>কোথায় ভবন তাঁর কোথা ধরাতল।<br/>কিসে টেনে তুলে শূন্যে জলধির জল॥<br/>সে কল-কৌশল মাত্র দিবাকর জানে।<br/>আধারবিহীনে জল খেলিছে বিমানে॥<br/>অলক্ষ্যে শ্রীকেশবের আকর্ষিয়া মন।<br/>সমথুর করিলেন প্রতি-আগমন॥<br/>সময় এখন নয় কিছু আছে দেরি।<br/>কাঁটায় গাঁথিয়া তায় ছাড়িলেন ডুরি॥<br/>যে খেলা খেলিলা প্রভু কেশবের সনে।<br/>উপজে বিমল-ভক্তি ভারতী-শ্রবণে॥<br/>রামকৃষ্ণলীলাগীতি অমৃত কথন।<br/>মত্ত হ'য়ে কর দিবারাতি আন্দোলন॥<br/>চিরকেলে ভাষা কথা আছে বিশ্ববেড়া।<br/>নাড়িলেই লাড়ুগুলি পড়ে তার গুঁড়া॥<br/>



</p>

</div>

<div align = "center" class = "dtop">
<a href = "02_18_033.html">Prev</a> | <a target = "_top" href = "index.html">Up</a> | <a href = "02_18_035.html">Next</a>
<br/><br/><br/>
<a href = "#Top">Go to top</a>
</div>

</body>
</html>


