<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_07_003.html">Prev</a> | <a target = "_top" href = "index.html">Up</a> | <a href = "01_07_005.html">Next</a>
</div>

<div class = "dtop">

<p align = "center">প্রথম খণ্ড - পাঠশালে অধ্যয়ন</p>

<p align = "center"><u>৪</u></p>

<p align = "center">পাড়াগাঁয় পাঠশালে প্রচলিত রীতি।<br/>প্রহ্লাদ-চরিত্র আর দাতাকর্ণ-পুঁথি॥<br/>সরলবানানযুক্ত বাক্য সমুদয়।<br/>পড়িতে পড়িতে হয় বর্ণ-পরিচয়॥<br/>বর্ণপরিচয়-হেতু গুরু পাঠশালে।<br/>প্রহ্লাদচরিত্র-পুঁথি সকালে সকালে॥<br/>নিত্য নিত্য পড়াতেন শিশু গদাধরে।<br/>সমস্ত মুখস্থ তাঁর বার বার প'ড়ে॥<br/>প্রহ্লাদের অনুরাগ ভগবান-প্রতি।<br/>পড়িতে হইত তাঁর বড়ই পিরীতি॥<br/>সেই হেতু পুঁথিপাঠ হ'ত অন্য স্থানে।<br/>মধু যুগী জেতে তাঁতী তাহার ভবনে॥<br/>পাঠশালে ছুটি হ'লে শিশু গদাধর।<br/>পড়েন প্রহ্লাদ-কথা করিয়া আদর॥<br/>সুন্দর আখ্যান মন শুন সাবধানে।<br/>শিশু গদাধর পুঁথি পড়েন কেমনে॥<br/>অতি অনুরাগে পুঁথি হয় একদিন।<br/>কত লোক নর-নারী যুবক-প্রাচীন॥<br/>চারিধারে ঘেরে তাঁরে শুনে ব'সে ব'সে।<br/>গদা'য়ের পুঁথিপাঠ পরম উল্লাসে॥<br/>জন-মন-আকর্ষণী অতি মিষ্ট স্বর।<br/>তাহাতে সবার প্রিয় শিশু গদাধর॥<br/>অগোচরে শুনে এক হনু কুতুহলে।<br/>নিকটে আমের গাছে ব'সে তার ডালে॥<br/>শ্রবণে বিভোর প্রাণ ভাবের উচ্ছ্বাসে।<br/>গাছ হ'তে হনুমান নামে অবশেষে॥<br/>নাহি ত্রাস মহোল্লাস শুনেছি যেমন।<br/>নিকটে বসিল ধরি শিশুর চরণ॥<br/>যতক্ষণ পাঠসাঙ্গ নাহি হয় তাঁর।<br/>হনুমান শুনে পুঁথি আনন্দ অপার॥<br/>পাঠান্তে উঠায়ে পুঁথি শিশু গদাধরে।<br/>পরশ করিয়া দিলা হনু-শিরোপরে॥<br/>শ্রীপদে প্রণমি হনুমান কর-পুটে।<br/>পুনরায় পূর্বেকার আমগাছে উঠে॥<br/>কেবা এই পশুরূপী ভক্ত হনুমান।<br/>কি বুঝি, চরণে তাঁর অসংখ্য প্রণাম॥<br/>যত কিছু বিদ্যমান কামারপুকুরে।<br/>স্থাবর জঙ্গম কিবা জীবের আকারে॥<br/>প্রভু-অবতারে তাঁরা দেব-দেবী যত।<br/>প্রভুর আজ্ঞায় সব সঙ্গে সমাগত॥<br/>দেখ দেখ সাবধান সাবধান মন।<br/>প্রাণান্তেও অন্য বুদ্ধি কর না কখন॥<br/>ভগবান তব লীলা সুমূর্খ পামরে।<br/>ভক্তিহীন বদ্ধ-আঁখি কি গাইতে পারে॥<br/>ঘটেতে থাকিত যদি কিছু ভক্তিধন।<br/>গাইতাম বাল্য-খেলা মনের মতন॥<br/>বড়ই মধুর প্রভু-বাল্য-খেলা-কথা।<br/>গাইব যেমন প্রভু পেয়েছি ক্ষমতা॥<br/>সর্বজ্ঞ শ্রীপ্রভু তুমি সব তত্ত্ব জ্ঞাত।<br/>ধরি নররূপ খেলিতেছ নর-মত॥<br/>নর-মত রূপে বটে, কাজে কিন্তু নয়।<br/>অমানুষী অপরূপ খেলা সমুদায়॥<br/>নরবুদ্ধিগম্য প্রভু নহ কোন কালে।<br/>কি করিয়া বুঝা যায় এ বুদ্ধির বলে॥<br/>সত্যই দিয়াছ দুটি আঁখি জ্যোতিষ্মান।<br/>বিষম পরদা সম্মুখেতে লম্বমান॥<br/>পাষাণে রচিত এই পরদা-বিশেষ।<br/>ভেদ করি চালি দৃষ্টি নাহি শক্তি-লেশ॥<br/>কেমনে দেখিব প্রভু তব কারবার।<br/>হীনদৃষ্টি ব্রহ্মা শিব, আমি কোন ছার॥<br/>অবিদ্যা-মোহিত চিত মলিন মুকুর।<br/>কৃপা কর শিশুরূপী দয়াল ঠাকুর॥</p>

</div>

<div align = "center" class = "dtop">
<a href = "01_07_003.html">Prev</a> | <a target = "_top" href = "index.html">Up</a> | <a href = "01_07_005.html">Next</a>
<br/><br/><br/>
<a href = "#Top">Go to top</a>
</div>

</body>
</html>



