<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_12_003.html">Prev</a> | <a target = "_top" href = "index.html">Up</a> | <a href = "02_12_005.html">Next</a>
</div>

<div class = "dtop">

<p align = "center">দ্বিতীয় খণ্ড - যোগ-সাধন</p>

<p align = "center"><u>৪</u></p>

<p align = "center">মায়ের পরানধন প্রভু গদাধর।<br/>সংসারে বিরাগহেতু চিন্তা নিরন্তর॥<br/>সন্ন্যাসগ্রহণ-কথা যদি ঢুকে কানে।<br/>শেলের সমান ব্যথা লাগিবে পরানে॥<br/>এতেক বুঝিয়া প্রভু যোগিবরে কন।<br/>সংগোপনে করিবেন সন্ন্যাস গ্রহণ॥<br/>কারণ হইয়া জ্ঞাত যোগিবর খুশী।<br/>বেশ বলি দিল সায় ব্রহ্মজ্ঞ সন্ন্যাসী॥<br/>গোপনে গ্রহণ কৈলে নাহি কিছু হানি।<br/>শুভদিন নির্ধারিত হইল তখনি॥<br/>দীক্ষাকাণ্ডে নানাবিধ দ্রব্য প্রয়োজন।<br/>বিধানানুমত শ্রাদ্ধ হোমের কারণ॥<br/>আয়োজন সর্বাঙ্গীণ হইল সকল।<br/>শুভক্ষণহেতু দুয়ে সতত বিকল॥<br/>বিকলতা শ্রীপ্রভুর স্বতঃ স্বাভাবিক।<br/>শিষ্যপ্রেমে মুগ্ধ তোতা তা হ'তে অধিক॥<br/>শ্রীঅঙ্গেতে সুলক্ষণ প্রত্যক্ষ বিরাজ।<br/>যাহে বিমোহিত-চিত এত যোগিরাজ॥<br/>শুভদিন সমাগত দীক্ষা-অঙ্গ শেষ।<br/>পরে সাধনাঙ্গে দিলা বিধি-উপদেশ॥<br/>নামরূপ রাজ্য থেকে গুটাইয়া মন।<br/>ভাবাতীতে গুণাতীতে করিতে মিলন॥<br/>আজীবন শ্রীপ্রভুর ভাবরাজ্যে বাস।<br/>ভাবময়ী জগমাতা চরণে প্রয়াস॥<br/>মহোল্লাস ভাবেশ্বরী মায়েরে দেখিয়ে।<br/>মন নাহি চায় যেতে তাঁহারে ছাড়িয়ে॥<br/>যেখানেতে ভাবাতীত ব্রহ্মের বিহার।<br/>দেশকালহীন রাজ্য শূন্য একাকার॥<br/>কাজেই আসেন বাহ্যে ফিরিয়ে ফিরিয়ে।<br/>তা দেখি ব্রহ্মজ্ঞ গুরু উঠে গরজিয়ে॥<br/>সুচামের বিদ্ধ ভূমি অণুর ভিতর।<br/>প্রবেশিয়া দাও মন করি সূক্ষ্মতর॥<br/>প্রাণপণে প্রভু পুনঃ বসিলা ধিয়ানে।<br/>ক্রমে উপনীত ভাবময়ীর ভুবনে॥<br/>নিরুপমা মূর্তি মার নয়নগোচর।<br/>জ্ঞান-অসি দিয়া রূপ কাটিলা সত্বর॥<br/>রূপ নষ্টে দ্রুতগতি ধাবমান মন।<br/>সমরস হয়ে ব্রহ্মে হইল মিলন॥<br/>দীক্ষাগুরু ব্রহ্মবাদী নিকটে বসিয়ে।<br/>শিষ্যের অবস্থা দেখে বিশেষ করিয়ে॥<br/>নির্বিকল্প সমাধির যতেক লক্ষণ।<br/>সুস্পষ্ট শ্রীঅঙ্গে করে সব নিরীক্ষণ॥<br/>তথাপি সন্দেহ তাঁর বার বার মনে।<br/>চল্লিশ বৎসর গতে সিদ্ধ যে সাধনে॥<br/>এখানে কেমনে তাহা একদিনে হয়।<br/>ব্রহ্মজ্ঞ না পারে কিছু করিতে নির্ণয়॥<br/>সন্দেহমোচনে পুনঃ বসে পরীক্ষায়।<br/>পূর্ববৎ লক্ষণাদি দেখিবারে পায়॥<br/>তখন অর্গলবদ্ধ করিয়া দুয়ারে।<br/>প্রহরিস্বরূপ গুরু রহিল বাহিরে॥<br/>একদিন দুইদিন তিনদিন গেল।<br/>তথাপি প্রভুর সাড়া-শব্দ না পাইল॥<br/>তখন কুটীরে গিয়া দেখিল গোস্বামী।<br/>যে ভাবে প্রথমে দেখা এখন তেমনি॥<br/>প্রাণের সঞ্চার দেহে নহে অনুমান।<br/>ভিতরের বায়ু-রোধ জড়ের সমান॥<br/>আসনস্থ দেহখানি অটল অচল।<br/>শ্রীবদনে ভাতে জ্যোতি অতীব উজ্জ্বল॥<br/>সমাধি করিতে ভঙ্গ যে ক্রিয়ার বিধি।<br/>তাই আচরিয়া এবে ভাঙায় সমাধি॥</p>

</div>

<div align = "center" class = "dtop">
<a href = "02_12_003.html">Prev</a> | <a target = "_top" href = "index.html">Up</a> | <a href = "02_12_005.html">Next</a>
<br/><br/><br/>
<a href = "#Top">Go to top</a>
</div>

</body>
</html>


