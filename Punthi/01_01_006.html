<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_01_005.html">Prev</a> | <a target = "_top" href = "index.html">Up</a> | <a href = "01_01_007.html">Next</a>
</div>

<div class = "dtop">

<p align = "center">প্রথম খণ্ড - শ্রীপ্রভুর জন্মকথা</p>

<p align = "center"><u>৬</u></p>

<p align = "center">এ সময়ে চাটুয্যের আর্থিক সঙ্গতি।<br/>দিন দিন যায় যত ততই উন্নতি॥<br/>বিষয়-সম্বলে দ্বিজ অতিশয় কমি।<br/>ভূসম্পত্তি মাত্র তাঁর সাতপোয়া জমি॥<br/>'লক্ষ্মীজলা' জমিনের এই হয় নাম।<br/>বর্ষায় ব্রাহ্মণ অগ্রে তিন গোছা ধান॥<br/>স্বহস্তে ঈশানকোণে দিতেন পুঁতিয়া।<br/>জয় জয় রঘুবীর ঠাকুর বলিয়া॥<br/>এই অল্প ভূমিখণ্ডে যাহা কিছু ফলে।<br/>বছরের গুজরান সেই ধানে চলে॥<br/>আর এক ছিল তাঁর আয়ের উপায়।<br/>ধনাঢ্য ব্রাহ্মণ যাঁরা জানিত তাঁহায়॥<br/>শুদ্ধসত্ত্ব সদাচারী ধর্মপথে মন।<br/>মাসে মাসে কিছু দিত ব্যয়ের কারণ॥<br/>যে কোন ব্রাহ্মণে দিলে গ্রহণ না হ'ত।<br/>বিশেষতঃ যে ব্রাহ্মণে শূদ্র যজাইত॥<br/>ব্যয়ের নাহিক ত্রুটি অবস্থা যেমন।<br/>যেন হোক দিনে রেতে খায় দশজন॥<br/>দুটি দুটি খান অন্ন ঘরে রঘুবীর।<br/>নিত্য নিত্য সমাগত অতিথি ফকির॥<br/>প্রশস্ত পথের পাশে ব্রাহ্মণের ঘর।<br/>যে পথে অতিথি নাগা চলে নিরন্তর॥<br/>সে পথে পুরুষোত্তমে যাত্রিগণ চলে।<br/>উঠে ব্রাহ্মণের ঘরে ক্ষুধা তৃষ্ণা পেলে॥<br/>বড়ই দয়ার্দ্রচিত্ত গরীব ব্রাহ্মণ।<br/>সামান্য মাটির ঘর খড়-আচ্ছাদন॥<br/>তাও অতি ছোট ছোট নহে পরিসর।<br/>সংখ্যায় অনেক নয় তিনখানি ঘর॥<br/>তার মধ্যে একখানি ঢেঁকিশালা তাঁর।<br/>এখন যেখানে আছে ধানের হামার॥<br/>ভিটার ছপ্পর তাঁর বাহ্য দরশন।<br/>দেখিলেই মনে হয় দীন-নিকেতন॥<br/>তথাপিহ হেন ভাব ভবন-উপরে।<br/>দেখামাত্র দর্শকের মন প্রাণ হরে॥<br/>চারি ধারে বৃক্ষলতা অতি মনোরম।<br/>যেন মহা তপঃপর ঋষির আশ্রম॥<br/>শুদ্ধসত্ত্বভাবময় শান্তিকর স্থান।<br/>ক্ষুধাতৃষ্ণাবারি দয়া সদা বিদ্যমান॥<br/>তৃষা দূর করিবারে পথিকনিচয়।<br/>উপনীত হলে পরে ব্রাহ্মণ-আলয়॥<br/>অতি আনন্দিত তেঁহ মহা সমাদরে।<br/>না খাইয়ে শাক-অন্ন নাহি দেন ছেড়ে॥<br/>আর্থিক উন্নতি এই অন্যে অন্ন-দান।<br/>কোথা হতে জুটে ঘরে না জানে সন্ধান॥<br/>প্রভু পুত্র যার তার অভাব কিসের।<br/>লক্ষ্মী ঘরে আড়িধরা ভাণ্ডারী কুবের॥</p>

</div>

<div align = "center" class = "dtop">
<a href = "01_01_005.html">Prev</a> | <a target = "_top" href = "index.html">Up</a> | <a href = "01_01_007.html">Next</a>
<br/><br/><br/>
<a href = "#Top">Go to top</a>
</div>

</body>
</html>



