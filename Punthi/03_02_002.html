<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_02_001.html">Prev</a> | <a target = "_top" href = "index.html">Up</a> | <a href = "03_02_003.html">Next</a>
</div>

<div class = "dtop">

<p align = "center">তৃতীয় খণ্ড - পেনেটির মহোৎসবে আগমন এবং কলুটোলায় চৈতন্য-আসন-গ্রহণ</p>

<p align = "center"><u>২</u></p>

<p align = "center">প্রভুর আনন্দ বড় পানিহাটি যেতে।<br/>জলপথে তরীযোগে ভক্তগণ-সাথে॥<br/>বারবার শ্রীপ্রভুর তথা আগমন।<br/>হরিভক্ত কত শত চিনে বিলক্ষণ॥<br/>প্রভুর দেখিয়া ভাব দয়াল প্রকৃতি।<br/>সুমধুর কণ্ঠস্বর ভক্তিমাখা গীতি॥<br/>মোহন মূরতি ঠাম তাহার উপরে।<br/>গোসাঁই মহান্ত ভক্ত কাতারে কাতারে॥<br/>ভক্তিমন্ত ভাগ্যবান বসতি ধরায়।<br/>ভক্তিভরে লুটাইত শ্রীপ্রভুর পায়॥<br/>সর্পভাব স্বভাবেতে পাষণ্ডীর দল।<br/>মুখে ভরা নিন্দাবাদ হিংসা হলাহল॥<br/>যুগে যুগে অবতার শ্রীপ্রভু যখন।<br/>নিশ্চয় লীলায় আসি' হয় সংমিলন॥<br/>দ্বেষহিংসাপূর্ণ হৃদি গায়ে নামাবলী।<br/>বিচিত্র-চিত্রিত অঙ্গ হাতে ঝুলে ঝুলি॥<br/>ঠসকেতে বাঁধা টিকি তুলসীর মালা।<br/>সরু-মোটা কণ্ঠীদরে সুশোভিত গলা॥<br/>জলে ডুবা শুষ্ক কাঠ নাহি তায় রস।<br/>অভিমানে আছে ফুলে কিসে মিলে যশ॥<br/>মূলে নাই গুরুপদ সাজমাত্র ভান।<br/>মানীর হানিয়া নিজে নিতে চায় মান॥<br/>এমন গোসাঁই যারা গোঁড়া নামে খ‍্যাত।<br/>প্রভুদেবে দ্বেষ হিংসা বিশেষ করিত॥<br/>গণ্ডাদরে একত্তর হ'য়ে একবার।<br/>মানস-প্রভুর অঙ্গে করে অত‍্যাচার॥<br/>ধিক্ ধিক্ ছার মান-যশের বাসনা।<br/>হিংসা-দ্বেষ-ক্রোধ-লোভ-কলুষ-কালিমা॥<br/>মহাপাপ-তাপরূপে নর-হৃদে খেলে।<br/>ভীষণ নরকানম্ভ মূর্তিমন্ত মূলে॥<br/>বুদ্ধিদোষে কর্মফলে অলঙ্কার ভাবে।<br/>সেইসব সৎমতিহীন বদ্ধজীবে॥<br/>হেন বদ্ধজীব আমি সুমূর্খ পামর।<br/>রক্ষা কর প্রভুদেব করুণাসাগর॥<br/>



</p>

</div>

<div align = "center" class = "dtop">
<a href = "03_02_001.html">Prev</a> | <a target = "_top" href = "index.html">Up</a> | <a href = "03_02_003.html">Next</a>
<br/><br/><br/>
<a href = "#Top">Go to top</a>
</div>

</body>
</html>


