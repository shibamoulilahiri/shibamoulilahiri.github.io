<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_07_004.html">Prev</a> | <a target = "_top" href = "index.html">Up</a> | <a href = "01_08.html">Next</a>
</div>

<div class = "dtop">

<p align = "center">প্রথম খণ্ড - পাঠশালে অধ্যয়ন</p>

<p align = "center"><u>৫</u></p>

<p align = "center">এখন কেবল বয়ঃ সাতের উপর।<br/>জনক তাঁহার ত্যজিলেন কলেবর॥<br/>পৈতার সময় প্রায় দেখিয়া আগত।<br/>ভ্রাতৃগণ শুভদিন করে নির্ধারিত॥<br/>ব্রাহ্মণ ব্যতীত ভিক্ষা অন্য কোন জাতি।<br/>না দেওয়ার সেই বংশে কুলোচিত রীতি॥<br/>সেই হেতু দ্বিজকন্যা গ্রামে যতজন।<br/>ভিক্ষা দিতে গদাধরে করে আকিঞ্চন॥<br/>হেথায় গদাই কন ধনী কামারিনী।<br/>ভিক্ষা যদি দেয় তবে ভিক্ষা লব আমি॥<br/>কখন না লব ভিক্ষা অপরের হাতে।<br/>না হয় না হবে পৈতা ক্ষতি নাই তাতে॥<br/>একি কথা গদাধর, কহে ভ্রাতাগণ।<br/>কি লাগিয়া কুলপ্রথা কর অতিক্রম॥<br/>শূদ্রদান কখন গ্রহণ নাই কুলে।<br/>জানিয়া শুনিয়া কথা কেমনে বলিলে॥<br/>কোন হেতু না শুনেন শিশু গদাধর।<br/>ধনী হবে ভিক্ষামাতা একই রগড়॥<br/>এত বলি মুখ ভারি ঘরে খিল দিয়া।<br/>রহিলেন গদাধর আবদ্ধ হইয়া॥<br/>ক্ষুধার সময় যায় না খুলেন দ্বার।<br/>নরনারী আসে যত শুনে সমাচার॥<br/>যে গদা'য়ে খাওয়াইয়া মহা সুখ মনে।<br/>সে গদাই অনাহারে আবদ্ধ ভবনে॥<br/>কেমনে গ্রামের লোক চিত্তে রহে স্থির।<br/>বার্তা পেয়ে তাই ধেয়ে সকলে হাজির।<br/>নাহিক উত্তর, তাঁরে যে যত বুঝায়।<br/>যেন নাহি যায় কান কাহার কথায়॥<br/>যবে ভাই রামেশ্বর যাইয়া আপনি।<br/>বলিলেন দিবে ভিক্ষা ধনী কামারিনী॥<br/>না হয় হইবে নষ্ট বংশকুলাচার।<br/>শুনি বাণী তবে মুক্ত করিলেন দ্বার॥<br/>মরি কি সৌভাগ্য তব ধনী কামারিনী।<br/>ভিক্ষা দিলে তাঁয়, বিশ্বে ভিক্ষা দেন যিনি॥<br/>ত্রাতা, পাতা, তারক, পালক সবাকার।<br/>শিবময়, ইচ্ছাময়, ভবকর্ণধার॥<br/>যদ্যপি থাকিতে তুমি অদ্যাপি বাঁচিয়া।<br/>ভাগ্য মানিতাম পদ মাথায় ধরিয়া॥<br/>যে যে স্থানে পাতিয়াছ চরণ দু'খানি।<br/>সেখানের রেণু পাওয়া মহাভাগ্য গণি॥<br/>কার অবতার তুমি কিছু শুনি নাই।<br/>বৎস-হারা গাভী যেবা বিহনে গদাই॥<br/>কি সাধ্য মহিমা গাই কি আছে শকতি।<br/>এতেক বাৎসল্য যাঁর ঘটে বলবতী॥<br/>মহা ভাগ্যবতী ধরাতলে বিদ্যমান।<br/>বুঝি না জানি না কেবা তোমার সমান॥<br/>ক'ড়ে রাঁড়ী অপুত্রক ধনী কামারিনী।<br/>না বিইয়ে হৈল এবে রামের জননী॥<br/>ভক্তপ্রিয় প্রভুদেব ভক্তে তাঁর প্রাণ।<br/>ভক্তি-জোরে, ভক্তে করে, তাঁহারে সন্তান॥<br/>অপার করুণা তাঁর ভকতের প্রতি।<br/>শুনহ অপূর্ব কথা রামকৃষ্ণ-পুঁথি॥<br/>লীলা-গীতি শ্রীপ্রভুর অমিয়-পূরিত।<br/>শ্রবণ-কীর্তনে পূত চিত্ত সুনিশ্চিত॥</p>

</div>

<div align = "center" class = "dtop">
<a href = "01_07_004.html">Prev</a> | <a target = "_top" href = "index.html">Up</a> | <a href = "01_08.html">Next</a>
<br/><br/><br/>
<a href = "#Top">Go to top</a>
</div>

</body>
</html>



