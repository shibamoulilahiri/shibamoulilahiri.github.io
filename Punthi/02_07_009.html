<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_07_008.html">Prev</a> | <a target = "_top" href = "index.html">Up</a> | <a href = "02_07_010.html">Next</a>
</div>

<div class = "dtop">

<p align = "center">দ্বিতীয় খণ্ড - অনুরাগে কালীদর্শন</p>

<p align = "center"><u>৯</u></p>

<p align = "center">আর এক উপসর্গ হৈল আচম্বিত।<br/>গাত্রদাহ গোটাদিন বিরামরহিত॥<br/>সূর্যোদয়ে দাহোদয় দাহর প্রকৃতি।<br/>তত বাড়ে যত সূর্য হয় ঊর্ধ্বগতি॥<br/>দ্বিতীয় প্রহর যবে যন্ত্রণাতিশয়।<br/>মানুষের দেহে তাহা কখন না সয়॥<br/>জাহ্নবীর জলে প্রভু অস্থির হইয়ে।<br/>থাকিতেন প্রহরেক অঙ্গ ডুবাইয়ে॥<br/>ভিজাইয়া বস্ত্রখণ্ড মস্তকাবরণ।<br/>তথাপি তিলেক তার নহে নিবারণ॥<br/>কভু অতি সুশীতল ঘরের মেঝায়।<br/>কোমল শ্রীঅঙ্গ গোটা গড়াগড়ি যায়॥<br/>কখন কি ভাবে প্রভু বুঝা বড় ভার।<br/>কখন সাধনা আর কখন বিচার॥<br/>কেশরী বিক্রমবল এক লক্ষ্যে মন।<br/>বিচার আরম্ভ ল'য়ে কামিনী-কাঞ্চন॥<br/>মূল পিশাচিনী দুটি বিষময় রূপ।<br/>মানযশাকাঙ্ক্ষা যত সঙ্গিনীস্বরূপ॥<br/>সঙ্গিনীরা দেহ-অঙ্গ মূলদ্বয় প্রাণ।<br/>মূল নষ্টে সব নষ্ট প্রত্যক্ষ প্রমাণ॥<br/>যেন উপসর্গগণ আপনিই থামে।<br/>রোগীর উৎকট মূলব্যাধি-উপশমে॥<br/>কামিনীরে লক্ষ্য করি করেন বিচার।<br/>এত দেখি অপরূপ ভৌতিক ব্যাপার॥<br/>দেহের কাঠাম-মাত্র অস্থিতে কেবল।<br/>মাংস-অংশে শিরামধ্যে রক্ত-চলাচল॥<br/>কফ-পিত্ত-মল-মূত্র বৈভব ইহার।<br/>উপরে ছাউনি চালযুক্ত নব দ্বার॥<br/>কোন দ্বারে যায় ভোগ্য শরীর-রক্ষণ।<br/>কোন দ্বারে ভুক্ত-শেষ হয় নিগমন॥<br/>ছোবান মলের তন্তু শিরখুলি ছাপা।<br/>তাই দিয়া বেনাইয়া বাঁধিয়াছে খোঁপা॥<br/>এই কামিনী নামে কি আছে ইহায়।<br/>যাহাতে আনন্দময়ী মায়ে পাওয়া যায়॥<br/>কামিনী রোগের গোড়া নাশের কারণ।<br/>ইহাতে আমার কিছু নাহি প্রয়োজন॥</p>

</div>

<div align = "center" class = "dtop">
<a href = "02_07_008.html">Prev</a> | <a target = "_top" href = "index.html">Up</a> | <a href = "02_07_010.html">Next</a>
<br/><br/><br/>
<a href = "#Top">Go to top</a>
</div>

</body>
</html>



