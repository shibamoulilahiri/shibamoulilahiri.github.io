<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_024.html">Prev</a> | <a target = "_top" href = "index.html">Up</a> | <a href = "02_18_026.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>২৫</u></p>

<p align = "center">বিভীষিকাময়ী ধরা ঘোর অন্ধকার।<br/>অবিদ্যায় দিশেহারা গতি দুনিয়ার॥<br/>সতত ঘূর্ণায়মান দারুণ দুর্দশা।<br/>নিবারিতে শ্রীপ্রভুর ছদ্মবেশে আসা॥<br/>জগৎকারণ প্রভু কপালমোচন।<br/>দীনবন্ধু দীনত্রাতা দুর্গতি-খণ্ডন॥<br/>অহেতুক কৃপাসিন্ধু কল্যাণনিধান।<br/>অনুক্ষণ এক চিন্তা জীবের কল্যাণ॥<br/>এই শিবপুরী-মধ্যে অনেকেই শৈবী।<br/>তান্ত্রিক সাধক বহু ভৈরব ভৈরবী॥<br/>বামাচারী বীরভাবে কঠিন সাধনা।<br/>পদে পদে পদের স্খলন সম্ভাবনা॥<br/>তম ধরি সত্ত্বে গতি বড়ই দুষ্কর।<br/>সিদ্ধিলাভ দু-একের পতনই বিস্তর॥<br/>বিশ্বগন্ধ শ্রীপ্রভুর গন্ধ মনোহর।<br/>যেখানে যে কেহ আছে ভক্ত মধুকর॥<br/>কালের কৌশল-চক্রে আঘ্রাণ পাইয়ে।<br/>গুনগুন্ রবে আসে ছুটিয়ে ছুটিয়ে॥<br/>প্রভু-দরশনে আসে তান্ত্রিকের গণ।<br/>সাধনা-সম্বন্ধে বহু কথোপকথন॥<br/>শ্রীপ্রভুর সাধনে সিদ্ধ অন্তরে ধারণা।<br/>করজোড়ে একদিন করিল প্রার্থনা॥<br/>করুণা করিয়া যদি করেন গমন।<br/>যেথা তারা করে চক্রে সাধন-ভজন॥<br/>কৃপাপরবশ প্রভু আনন্দিত মনে।<br/>চলিলা ভৈরবী-চক্রে তাহাদের সনে॥<br/>শ্রীপ্রভু দেখেন গিয়া অপরূপ ছবি।<br/>প্রতি ভৈরবের সঙ্গে অনেক ভৈরবী॥<br/>পরে যত ভৈরবীরা প্রভু-গুণধরে।<br/>কারণ-পানের জন্য অভ‍্যর্থনা করে॥<br/>অস্বীকার কৈলে প্রভু তবু করে জেদ।<br/>শ্রীপ্রভু বলেন মাগো ইহাতে নিষেধ॥<br/>তখন করিয়া চক্র সবে একত্তরে।<br/>বসিল কারণপানে প্রথা-অনুসারে॥<br/>জপ-ধ‍্যান গেল উড়ে আনন্দে উন্মত্ত।<br/>পাইয়া আনন্দময়ে সবে করে নৃত্য॥<br/>মনোরথ পূর্ণ আজি সাধন সফল।<br/>শুন রামকৃষ্ণলীলা শ্রবণমঙ্গল॥</p>

</div>

<div align = "center" class = "dtop">
<a href = "02_18_024.html">Prev</a> | <a target = "_top" href = "index.html">Up</a> | <a href = "02_18_026.html">Next</a>
<br/><br/><br/>
<a href = "#Top">Go to top</a>
</div>

</body>
</html>


