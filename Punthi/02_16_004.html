<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_16_003.html">Prev</a> | <a target = "_top" href = "index.html">Up</a> | <a href = "02_16_005.html">Next</a>
</div>

<div class = "dtop">

<p align = "center">দ্বিতীয় খণ্ড - বিবিধ ভাব-প্রদর্শন</p>

<p align = "center"><u>৪</u></p>

<p align = "center">যথাদিনে হৃদু-সঙ্গে প্রভুর গমন।<br/>শ্রদ্ধায় পণ্ডিত কৈলা প্রভুকে গ্রহণ॥<br/>পরস্পর সম্মিলনে তুষ্ট অতিশয়।<br/>যেন পূর্বে পূর্বে কত ছিল পরিচয়॥<br/>শ্রীপ্রভু অন্তরযামী সব সুবিদিত।<br/>বুঝিলা যতেক গুণে ভূষিত পণ্ডিত॥<br/>শ্রদ্ধা-ভক্তিযুক্ত ইষ্ট-দেবীর উপরে।<br/>বিভূতি-সিদ্ধাই-প্রাপ্ত অম্বিকার বরে॥<br/>তাই প্রভু বীণাকণ্ঠ মোহিতে পণ্ডিত।<br/>ধরিলেন কালিকার গুণগান-গীত॥<br/>কি কব গীতের গতি ভুবন ভুলায়।<br/>কিবা কথা চেতনের পাষাণে গলায়॥<br/>ভক্তিঘন শ্রীমূরতি বিনোদপ্রতিম।<br/>অদৃষ্ট-অশ্রুতপূর্ব ভাব নিরুপম॥<br/>তুলনার কথা মন তুল না তুল না।<br/>প্রভুর তুলনা মাত্র প্রভুই তুলনা॥<br/>বিধির গঠন হৈলে তুলনা পাইতে।<br/>আপনে গঠেছে প্রভু আপনার হাতে॥<br/>অপরূপ হোতে প্রভু অপরূপতর।<br/>রূপরসতন্মাত্রের অপার সাগর॥<br/>অনন্ত লহরী তার খেলে পলে পলে।<br/>যে আসে সকাশে তার হিল্লোলেতে টলে॥<br/>কিবা কব শ্রীপ্রভুর ঐশ্বর্যের কথা।<br/>পেয়ে তার বিন্দুমাত্র বিধাতা বিধাতা॥<br/>রূপরসমুগ্ধ মন জীবের উদ্ধারে।<br/>অবতীর্ণ প্রভুদেব লীলার আসরে॥<br/>গীতে মুগ্ধ পণ্ডিতের অবস্থা এখন।<br/>বাক্ রুদ্ধ মন স্তব্ধ সজল নয়ন॥<br/>গাইতে গাইতে গীত ভাবের আবেশ।<br/>গভীর সমাধিমগ্ন পরে পরমেশ॥<br/>বাহ্যেতে আসিলে প্রভু পণ্ডিত জিজ্ঞাসে।<br/>অনুভূতি দরশন কি হয় আবেশে॥<br/>সমাধিতে উপলব্ধি কি প্রকার হয়।<br/>যাবতীয় আদি-মধ্য-অন্ত পরিচয়॥<br/>তন্ন তন্ন বলিলেন প্রভু গুণমণি।<br/>প্রথম হইতে তার চরম কাহিনী॥<br/>চরমের উপলব্ধি প্রভুর কীর্তিত।<br/>বেদান্তের মধ্যে তাহা না পায় পণ্ডিত॥<br/>হেথা যে শ্রীপ্রভুদেব বেদান্তের পার।<br/>কেমনে বেদান্ত পাবে সমাচার তাঁর॥<br/>প্রভুর প্ৰকৃত তত্ত্ব দর্শন না জানে।<br/>এ হেন গোসাঞি এবে রামকৃষ্ণ নামে॥<br/>পণ্ডিতেরে হেথা ধাঁধা দিল মহামায়া।<br/>আলোকের মধ্যে যেন আঁধারের ছায়া॥<br/>আজি এই তক্ প্রভু ফিরিলা মন্দিরে।<br/>স্বস্থানে পণ্ডিতবর নানা চিন্তা করে॥<br/>বুদ্ধিশুদ্ধিহারা এবে ভাবে মনে মন।<br/>যা দেখিনু যা শুনিনু সত্য কি স্বপন॥<br/>মগ্ন চিত্ত দিবারাত্র ভাবিছে প্রভুকে।<br/>লোহার অবস্থা যেন টানিলে চুম্বকে॥<br/>প্ৰকৃত সঠিক তত্ত্ব করিতে নির্ণয়।<br/>পণ্ডিত অস্থিরচিত্ত হৈল অতিশয়॥<br/>পরস্পর দেখাশুনা হয় বারংবার।<br/>পণ্ডিতের প্রতি হৈল কৃপার সঞ্চার॥<br/>সত্যতত্ত্ব-অন্বেষক উদার সরল।<br/>সন্দেহ-মোচনে প্রভু করিলা কৌশল॥<br/>শুন মন এক মনে তমঃ হবে দূর।<br/>মহীয়ান্ মহতী মহতি মহিমা শ্রীপ্রভুর॥</p>

</div>

<div align = "center" class = "dtop">
<a href = "02_16_003.html">Prev</a> | <a target = "_top" href = "index.html">Up</a> | <a href = "02_16_005.html">Next</a>
<br/><br/><br/>
<a href = "#Top">Go to top</a>
</div>

</body>
</html>


