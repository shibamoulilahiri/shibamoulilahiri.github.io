<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_020.html">Prev</a> | <a target = "_top" href = "index.html">Up</a> | <a href = "02_18_022.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>২১</u></p>

<p align = "center">যমুনার তীরে একদিন ভগবান।<br/>পাছে পাছে আছে হৃদু সহ নরযান॥<br/>যতেক লহরী জলে তত ভাব হৃদে।<br/>উন্মত্ত বিভোর প্রায় পরম আহ্লাদে॥<br/>কালীয়াবরণ যেই কালিন্দীর জল।<br/>দেখিতে দেখিতে প্রাণ হইল বিহ্বল॥<br/>হেনকালে সেখানে রাখাল কয় জনা।<br/>গোপালসহিতে পার হতেছে যমুনা॥<br/>ভাবে ভরা মাতোয়ারা প্রভু নারায়ণ।<br/>সঘনে ডাকেন কৃষ্ণে করিয়া রোদন॥<br/>নীরদবরণশ্যাম বাঁশী ধরা করে।<br/>হেলে দুলে শিখিপাখা শিরের উপরে॥<br/>অধরে মধুর হাসি নেচে নেচে যায়।<br/>মধুর নূপুরবাদ্য বাজে দুই পায়॥<br/>বেষ্টিত রাখালদলে লইয়া গোধনে।<br/>যায় পার যমুনার গোষ্ঠে-গোচারণে॥<br/>ওই যায় ওই কৃষ্ণ মুরলী-বয়ান।<br/>এত বলি লম্ফ দিয়া ধরিবারে যান॥<br/>ভাব দেখি হৃদয় ধরিল গিয়া তাঁয়।<br/>সমাধিস্থ প্রভুদেব বাহ্য নাহি গায়॥<br/>সহজে না ছুটে ভাব-আবেশ বিষম।<br/>নরযানে ল'য়ে হৃদু ফিরিল আশ্রম॥<br/>জলধির গর্ভ যেন রতন-আকর।<br/>গঙ্গামাই দেখে প্রভু ভাবের সাগর॥<br/>নিত্যই নূতন ভাব সমুদিত গায়।<br/>ভাবান্তে বসায়ে কোলে বলেন তাঁহায়॥<br/>ভাবময়ী ব্রজেশ্বরী ভাবের পাথারে।<br/>দিনে রেতে মেতে মেতে উঠু ডুবু করে॥<br/>আর নাহি দিব ছেড়ে দুলালী তোমায়।<br/>রাখিব যতন করি থাকিবে হেথায়॥<br/>সহাস্য বদনে প্রভু গঙ্গামায়ে কন।<br/>আতপ তণ্ডুল তুমি করহ ভোজন॥<br/>সিদ্ধান্ন ভোজন মম মাছ তাহে খাই।<br/>মাছ ছাড়া সব দিব কহে গঙ্গামাই॥<br/>পেটের ব্যারাম বড় মাঝে মাঝে হয়।<br/>কে বল করিবে মুক্ত কহিল হৃদয়॥<br/>গঙ্গামাতা বলে আমি নিকাইব হাতে।<br/>দুলালীর জন্যে প্রাণ পারি ছেড়ে দিতে॥<br/>এইরূপে কিছু দিন যায় বৃন্দাবনে।<br/>মথুর প্রয়াস করে ফিরিতে ভবনে॥<br/>প্রভু-সন্নিধানে ব্যক্ত কৈল অভিপ্রায়।<br/>কথায় নাহিক কোনমতে দেন সায়॥<br/>বারে বারে করে জেদ ভকত মথুর।<br/>কোন গ্রাহ্য তাহাতে না আইসে প্রভুর॥<br/>বিপদে পড়িল বড় মথুর বিশ্বাস।<br/>প্রভুর দেখিয়া ভাব পাইল তরাস॥<br/>অনুমানি শ্রীপ্রভুর ভাবের বারতা।<br/>নাহি মন পুনরাগমনে কলিকাতা॥<br/>নাড়ীছাড়া কায়া যেন করে হায় হায়।<br/>কেন এনু তীর্থবাসে নারীর কথায়॥<br/>স্ত্রীবুদ্ধি প্রলয়ঙ্করী শাস্ত্রে কথা রটে।<br/>বুঝিতে নারিনু এত বুদ্ধিবল ঘটে॥<br/>তীর্থবাসে যার আশে আসে লোকজন।<br/>ভবনে আছিল রেতে দিনে সেই ধন॥<br/>কুমতি হইল তাঁয় তীর্থবাসে এনে।<br/>বৃন্দাবন-ধন বুঝি যায় বৃন্দাবনে॥<br/>সংগোপনে হৃদয়ে কহেন সকাতরে।<br/>করাও বাবার মত ফিরিবারে ঘরে॥<br/>অন্যদিকে গঙ্গামাতা টানে অনিবার।<br/>প্রাণের দুলালী ছেড়ে নাহি দিব আর॥<br/>



</p>

</div>

<div align = "center" class = "dtop">
<a href = "02_18_020.html">Prev</a> | <a target = "_top" href = "index.html">Up</a> | <a href = "02_18_022.html">Next</a>
<br/><br/><br/>
<a href = "#Top">Go to top</a>
</div>

</body>
</html>


