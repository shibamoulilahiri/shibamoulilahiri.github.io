<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_10_001.html">Prev</a> | <a target = "_top" href = "index.html">Up</a> | <a href = "01_10_003.html">Next</a>
</div>

<div class = "dtop">

<p align = "center">প্রথম খণ্ড - বিশালাক্ষীর আবেশ</p>

<p align = "center"><u>২</u></p>

<p align = "center">কামারপুকুর হ'তে নহে অতি দূর।<br/>সামান্য প্রান্তর অন্তে পাড়াগাঁ আনুড়॥<br/>তথায় আছয়ে বিশালাক্ষী ঠাকুরানী।<br/>একদিন একত্রিতা অনেক রমণী॥<br/>সঙ্গে শিশু গদাধর যান দরশনে।<br/>দেবী-আবির্ভাব গায় মাঠ-মধ্যস্থানে॥<br/>অঙ্গ জড়বৎ বাহ্যজ্ঞান নাই আর।<br/>আধমরা রমণীরা হেরিয়া ব্যাপার॥<br/>হুলুস্থুল কান্নারব অন্তর-প্রান্তরে।<br/>কহে কেন ল'য়ে আইলাম গদাধরে॥<br/>কেনরে গদাই হেন হলি কি লাগিয়া।<br/>কি বলিব চন্দ্রমণি-মায়ে ঘরে গিয়া॥<br/>তেঁ সবার মধ্যে যেবা বুঝে শিশুবরে।<br/>দুই-এক সঙ্গে নারী পাছু ছিল প'ড়ে॥<br/>ভক্তিমতী সেই নারী লাহার নন্দিনী।<br/>উতরিল ত্বরা করি যথায় সঙ্গিনী॥<br/>করে মহা কোলাহল ঘেরি গদাধরে।<br/>বুঝিল বিশেষ মহাতত্ত্ব, তাঁয় হেরে॥<br/>শান্ত করিবারে যত ব্যাকুলা সঙ্গিনী।<br/>কহিতে লাগিল তেঁহ সুযোগ্য কাহিনী॥<br/>যেই বিশালাক্ষী যাইতেছি দেখিবারে।<br/>সেই দেবী এসেছেন শিশুর ভিতরে॥<br/>বিশালাক্ষী নাম তবে লয় নারীগণ।<br/>প্রাণসম গদা'য়ের মঙ্গলকারণ॥<br/>কর্ণমূলে দেবীনাম পশে বার বার।<br/>সহজ অবস্থা শিশু, ভাব নাহি আর॥<br/>দ্বিতীয় উপমা কথা অপূর্ব ভারতী।<br/>একমনে শুন মন রামকৃষ্ণ-পুঁথি॥<br/>বড়ই মধুর শ্রীপ্রভুর লীলা-গান।<br/>শ্রবণে পবিত্র চিত মঙ্গল আখ্যান॥<br/>সাধন-ভজন কিংবা পুণ্যবল বলে।<br/>যে মহান হরিভক্তি কদাচিৎ মিলে॥<br/>তাও অনায়াসে লাভ করে জীবগণে।<br/>এক রামকৃষ্ণ-কথা কীর্তনশ্রবণে॥</p>

</div>

<div align = "center" class = "dtop">
<a href = "01_10_001.html">Prev</a> | <a target = "_top" href = "index.html">Up</a> | <a href = "01_10_003.html">Next</a>
<br/><br/><br/>
<a href = "#Top">Go to top</a>
</div>

</body>
</html>



