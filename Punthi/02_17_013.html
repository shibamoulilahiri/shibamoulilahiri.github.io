<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_17_012.html">Prev</a> | <a target = "_top" href = "index.html">Up</a> | <a href = "02_17_014.html">Next</a>
</div>

<div class = "dtop">

<p align = "center">দ্বিতীয় খণ্ড - স্বদেশ-যাত্রা</p>

<p align = "center"><u>১৩</u></p>

<p align = "center">অধিকাংশ দিন তাঁর কাটিত শিয়ড়ে।<br/>সেবক ভাগিনা হৃদু তাহাদের ঘরে॥<br/>ধরাধামে ভাগ্যবান মুখুয্যে হৃদয়।<br/>সেবায় সন্তুষ্ট যার প্রভু অতিশয়॥<br/>জননী তাহার হেন করেছি শ্রবণ।<br/>চুলে মুছাইয়া দিত প্রভুর চরণ॥<br/>ছোটভাই রাজারাম ছিল আজ্ঞাপর।<br/>তাই করে যবে যাহা প্রভুর রগড়॥<br/>প্রভুর যা প্রিয় খাদ্য জুটায় যতনে।<br/>যতই না হ'ক কষ্ট কিছু নাহি মানে॥<br/>সাধনান্তে বলহীন পেটের পীড়ায়।<br/>পুষ্টিকর যাহা বুঝে ত্রিসন্ধ্যা যোগায়॥<br/>জীবিত মাছের ঝোল প্রভুরে খাওয়াতে।<br/>ধরিত মাগুর কই নিদ্রা নাই রেতে॥<br/>প্রাতে ল'য়ে কাঁধে জাল দূরান্তরে যায়।<br/>অবিরত নিয়োজিত প্রভুর সেবায়॥<br/>পরম যতনে হৃদু প্রভুদেবে রাখে।<br/>খেতে শুতে পথে সদা প্রভু-সঙ্গে থাকে॥<br/>হরিভক্ত তথা যথা এখানে সেখানে।<br/>আনিয়া করিত মেলা প্রভু-সন্নিধানে॥<br/>প্রভুভক্ত কিবা ভাবে কে আছে কোথায়।<br/>কি প্রকারে শ্রীপ্রভুর দরশন পায়॥<br/>কি মনুষ্য কিবা পশু জীবজন্তুগণ।<br/>জলে স্থলে শূন্যে কিবা কোথা নিকেতন॥<br/>শ্রবণ করিলে হয় নিরমল চিত।<br/>মঙ্গলনিধান রামকৃষ্ণ-গুণ-গীত॥<br/>হৃদি-তম-বিনাশন হৃদয়-আরাম।<br/>শুনহ ভকত কর্তা মাছের আখ্যান॥<br/>গ্রামের দক্ষিণপ্রান্তে হৃদয়ের ঘর।<br/>তাহার দক্ষিণে এক বৃহৎ প্রান্তর॥<br/>প্রান্তর ধানের ক্ষেত পড়া ভূমি নয়।<br/>মাঝে মাঝে ছোট বড় বহু জলাশয়॥<br/>জলপরিপূর্ণ এক পুকুরের পাড়ে।<br/>চলিলা শ্রীপ্রভু মলত্যাগ করিবারে॥<br/>একাকী শ্রীপ্রভু প্রায় বেলা-অবসান।<br/>নিবারিলা সঙ্গে যেতে চায় রাজারাম॥<br/>রাজারাম শ্রীপ্রভুরে জানে ভালমতে।<br/>রাখিয়া তাঁহায় লক্ষ্য থাকিত তফাতে॥<br/>নালা দিয়া কলকল করি কোলাহল।<br/>পুকুরে পড়িছে নব বরিষার জল॥<br/>এই জল মাছে লাগে সুধার মতন।<br/>যেথা পায় তথা যায় মানে না মরণ॥<br/>পুকুরের যেইখানে হয় নিপতিত।<br/>যাবতীয় মৎস্যকুল সেথা একত্রিত॥<br/>দাঁড়ায়ে দেখেন প্রভু গাছ-অন্তরালে।<br/>ছোট বড় নানা মাছ ধার-জলে খেলে॥<br/>



</p>

</div>

<div align = "center" class = "dtop">
<a href = "02_17_012.html">Prev</a> | <a target = "_top" href = "index.html">Up</a> | <a href = "02_17_014.html">Next</a>
<br/><br/><br/>
<a href = "#Top">Go to top</a>
</div>

</body>
</html>


