<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_12_000.html">Prev</a> | <a target = "_top" href = "index.html">Up</a> | <a href = "02_12_002.html">Next</a>
</div>

<div class = "dtop">

<p align = "center">দ্বিতীয় খণ্ড - যোগ-সাধন</p>

<p align = "center"><u>১</u></p>

<p align = "center">রামকৃষ্ণ-লীলাকথা শ্রবণমঙ্গল।<br/>গাইলে প্রফুল্ল হয় হৃদয়কমল॥<br/>মন-ভৃঙ্গ সুসৌরভে বসে গিয়া তায়।<br/>কমল-আসন গুরুচরণ-সেবায়॥<br/>একদিন প্রভুদেব বসি বটমূলে।<br/>দেখিলা বসিয়া আছে পাখী দুটি ডালে॥<br/>একটি সুস্থির অন্য সচঞ্চল-কায়।<br/>হেলে দুলে নড়ে বুলে যেন ইচ্ছা যায়॥<br/>চঞ্চল সুস্থির-পানে চায় ঘনে ঘন।<br/>দেখিয়া সুস্থির করে বিস্তার বদন॥<br/>চঞ্চল ঢুকিল তার বদন-বিবরে।<br/>হেন কালে চঞ্চু বন্ধ করিল সুস্থিরে॥<br/>দেখিয়া প্রভুর হৈল চমকিত মন।<br/>এহেন ব্যাপার কিবা কিসের কারণ॥<br/>আত্মা-পরমাত্মা-তত্ত্ব হৃদয়ে উদয়।<br/>সচঞ্চল জীব-আত্মা অন্য কিছু নয়॥<br/>সুখ-দুঃখ-হেতু মাত্র হেসে কেঁদে বুলে।<br/>সাক্ষী সব পরমাত্মা দেখিছে নিশ্চলে॥<br/>জীব-আত্মাগত ধর্ম হেন রূপ রয়।<br/>সাধনা করিলে পরমাত্মে হয় লয়॥<br/>যোগ করি কিবা মর্ম হইতে বিদিত।<br/>অনুরাগী প্রভুদেব উৎকণ্ঠিত চিত॥<br/>ব্রাহ্মণী-সাহায্যে হইয়াছে সমাপন।<br/>তন্ত্রমতে যত কিছু সাধন-ভজন॥<br/>এবে যারে বলে পরব্রহ্ম নিরাকার।<br/>নির্গুণ নিষ্ক্রিয় জ্যোতি রূপাদির পার॥<br/>আগোটা সৃষ্টির যেথা সত্তা হয় লয়।<br/>সে তত্ত্ব হইতে জ্ঞাত করিলা নিশ্চয়॥<br/>এখন শ্রীপ্রভুদেব মানুষ-আকার।<br/>জৈবভাবে আচরণ আহার বিহার॥<br/>সাধন-ভজনে হয় গুরু প্রয়োজন।<br/>আপনি আসিয়া সঙ্গে হয় সংযোটন॥</p>

</div>

<div align = "center" class = "dtop">
<a href = "02_12_000.html">Prev</a> | <a target = "_top" href = "index.html">Up</a> | <a href = "02_12_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>


