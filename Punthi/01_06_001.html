<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_06_000.html">Prev</a> | <a target = "_top" href = "index.html">Up</a> | <a href = "01_06_002.html">Next</a>
</div>

<div class = "dtop">

<p align = "center">প্রথম খণ্ড - গোচারণ</p>

<p align = "center"><u>১</u></p>

<p align = "center">বাল্য-লীলা শ্রীপ্রভুর গাইলে শুনিলে।<br/>চির-অন্ধজনে মন দিব্য আঁখি মিলে॥<br/>দেখে চোখে লীলাখেলা হৃদি-কুতূহল।<br/>ত্রিতাপ-সন্তপ্ত-চিত নিমেষে শীতল॥<br/>গ্রামের বালক যত সবে ভালবাসে।<br/>দুইদণ্ড না দেখিলে ছুটে ছুটে আসে॥<br/>গদাই-বিহনে খেলা ভাল নাহি হয়।<br/>সাধ গদা'য়ের সঙ্গে রেতে দিনে রয়॥<br/>আপন আপন ঘর নাহি থাকে মনে।<br/>দিবানিশি খেলে বুলে গদা'য়ের সনে॥<br/>ঘরে আইঠাকুরানী করিয়া রন্ধন।<br/>গদা'য়ের সহ যত বালকে ভোজন॥<br/>করাতেন নিতি নিতি আপন ভবনে।<br/>দেখিতেন বসে বসে ব্রাহ্মণী-ব্রাহ্মণে॥<br/>আইর রন্ধনকথা অপূর্ব বিশেষ।<br/>গাইলে শুনিলে নাহি রহে দুখলেশ॥<br/>সামান্য রাঁধিলে কভু ফুরাতে না চায়।<br/>মুষ্টিক তণ্ডুলে গোটা ত্রিভুবন খায়॥<br/>কিন্তু শূন্য পাক-পাত্র আই খেলে পরে।<br/>মধুর আখ্যান শুন রন্ধন-ভিতরে॥<br/>একদিন যায় দিন আর বেলা নাই।<br/>নাহি খান অন্নজল ঠাকুরানী আই॥<br/>তাহার কারণ, যাহা খাবার না খেলে।<br/>থাকিতে হইত তাঁর বদ্ধ পাকশালে॥<br/>সেইদিন বারে বারে বহুলোক খায়।<br/>তাই তাঁর খাইবার বেলা ব'য়ে যায়॥<br/>আর নাই বেশী অন্ন হাঁড়ির ভিতরে।<br/>হেনকালে কয়জন লোক আসে ঘরে॥<br/>আগে বলিয়াছি এই ব্রাহ্মণের ঘর।<br/>জগন্নাথ যাইবার পথের উপর॥<br/>নিত্য নিত্য সমাগত অতিথি ফকির।<br/>অসময়ে আজ দশ হইল হাজির॥<br/>বেশী অন্ন নাই ঘরে দেখি ঠাকুরানী।<br/>অবিরল চোখে জল সভয় পরাণী॥<br/>কম্পমান তনুখানি ভাবেন কি হবে।<br/>না পাইয়া অন্নজল সাধু ফিরে যাবে॥<br/>তণ্ডুল নাহিক ঘরে রাঁধিবারে ভাত।<br/>প্রাণে সারা শিরে যেন পড়ে বজ্রাঘাত॥<br/>হেনকালে দেখিলেন আই ঠাকুরানী।<br/>নবম-বয়সী এক বালিকা-রূপিণী॥<br/>পশ্চাৎ দাঁড়ায়ে নাড়ে আপনার হাত।<br/>তাহে অফুরন্ত বাড়ে ব্যঞ্জনাদি ভাত॥<br/>সেদিন হইতে আই নিজে যতক্ষণ।<br/>অন্নব্যঞ্জনাদি নাহি করেন ভোজন॥<br/>পাকশালে কোন দ্রব্য ফুরাতে না চায়।<br/>যত আসে সকলেই খাইবারে পায়॥<br/>নানাবিধ ব্যঞ্জনাদি অন্নসহ রাঁধি।<br/>বালক-ভোজন ঘরে হয় নিরবধি॥<br/>তেলি বেণে জেতে এই বালকেরা যত।<br/>দুঃখী তাই গোচারণে নিত্য যেতে হ'ত॥<br/>মাঝে মাঝে ল'য়ে যায় শিশু গদাধরে।<br/>রঙ্গে হয় নানা খেলা অন্তর-প্রান্তরে॥<br/>গদাই বড় খুশী তা সবার সনে।<br/>খেলে খেলে বুলিবারে গিয়া গোচারণে॥<br/>বড়ই মধুর এই বাল্য-লীলা-গান।<br/>গাইতে শুনিতে করে মাতোয়ারা প্রাণ॥<br/>শুন মন এক মনে কহি পরে পরে।<br/>শুনেছি হইল যেমন কামারপুকুরে॥</p>

</div>

<div align = "center" class = "dtop">
<a href = "01_06_000.html">Prev</a> | <a target = "_top" href = "index.html">Up</a> | <a href = "01_06_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>



