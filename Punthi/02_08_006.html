<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_08_005.html">Prev</a> | <a target = "_top" href = "index.html">Up</a> | <a href = "02_08_007.html">Next</a>
</div>

<div class = "dtop">

<p align = "center">দ্বিতীয় খণ্ড - তান্ত্রিক-সাধনা</p>

<p align = "center"><u>৬</u></p>

<p align = "center">বৈষ্ণবে বড়ই কৃপা হইল প্রভুর।<br/>বুঝিতে এখন বাকি আছেন মথুর॥<br/>রঙ্গময় প্রভুদেব বুঝাইতে তাঁয়।<br/>পরে কব প্রভু কিবা করিলা উপায়॥<br/>অর্ধ হাত পরিমাণ জলের উপরে।<br/>হেলে দুলে খেলে পদ্ম পবনের ভরে॥<br/>কভু কভু উচ্চে কভু পরশিছে জল।<br/>শিশুতে না বুঝে ইহা কাহার কৌশল॥<br/>তেমনি মথুর দোলে না বুঝে কারণ।<br/>খেলিছেন তাঁরে লৈয়া প্রভু নারায়ণ॥<br/>দিবানিশি কাছে কাছে তথাপি অদৃশ্য।<br/>শ্রীপ্রভুর লীলাখেলা সুগূঢ় রহস্য॥<br/>বিষণ্ণ মলিন ভারি করি শ্রীবয়ান।<br/>মথুর বিশ্বাসে কন প্রভু ভগবান॥<br/>বল কি হইল মম হেতু নাহি জানি।<br/>ভাবের লক্ষণ ইহা বলেন ব্রাহ্মণী॥<br/>ঈশ্বরত্বে শ্রীপ্রভুর শাস্ত্রীয় নজির।<br/>আর এক সাধারণে করিল জাহির॥<br/>গাত্রদাহ-নিবারণে চেষ্টা নিরবধি।<br/>কত কবিরাজী তেল কতই ঔষধি॥<br/>অদ্যাবধি দাহ-ব্যাধি হইল না খুন।<br/>সবার হয়েছে শূন্য উপায়ের তূণ॥<br/>সাধিকা ব্রাহ্মণী তত্ত্ব কহিল সকলে।<br/>ঈশ্বরানুরাগে দাহ ব্যাধি কেবা বলে॥<br/>বিরহের দাহ ইহা শাস্ত্রে উল্লিখিত।<br/>মহাভাবে শ্রীরাধার শ্রীঅঙ্গে ফুটিত॥<br/>গোপীজ্ঞাপ্য রাগাত্মিকা গ্রন্থে হেন বিধি।<br/>চন্দন ফুলের মালা কেবল ঔষধি॥<br/>ব্রাহ্মণীর কথা শুনি সবে উপহাস।<br/>বিশেষতঃ বর্তমানে মথুর বিশ্বাস॥<br/>ব্রাহ্মণী বলেন উপহাস কি কারণ।<br/>দেখ তিন দিনে ব্যাধি করি নিবারণ॥<br/>এত বলি চন্দন-মোক্ষণ অঙ্গে করে।<br/>গলায় ফুলের মালা দিয়া থরে থরে॥<br/>সাধিকা ব্রাহ্মণী শুধু শাস্ত্রপাঠী নহে।<br/>সেই সেই মত হয় যখন যা কহে॥<br/>তিন দিনে ব্যাধি নষ্ট হৈল শ্রীপ্রভুর।<br/>বিস্মিত সকলে রঙ্গে বিশেষে মথুর॥</p>

</div>

<div align = "center" class = "dtop">
<a href = "02_08_005.html">Prev</a> | <a target = "_top" href = "index.html">Up</a> | <a href = "02_08_007.html">Next</a>
<br/><br/><br/>
<a href = "#Top">Go to top</a>
</div>

</body>
</html>


