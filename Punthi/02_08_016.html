<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_08_015.html">Prev</a> | <a target = "_top" href = "index.html">Up</a> | <a href = "02_08_017.html">Next</a>
</div>

<div class = "dtop">

<p align = "center">দ্বিতীয় খণ্ড - তান্ত্রিক-সাধনা</p>

<p align = "center"><u>১৬</u></p>

<p align = "center">তন্ত্রমতে বীরভাবে সাধনার শেষ।<br/>জীবের কি কথা যেথা সশঙ্ক মহেশ॥<br/>বীরভাবে শ্রীপ্রভুর সাধনা-বারতা।<br/>গাইবার পূর্বে আছে বলিবার কথা॥<br/>স্ত্রীমাত্রেই মাতৃ-জ্ঞান আজন্ম ধারণা।<br/>সতী কি অসতী কিবা বেশ্যা বারাঙ্গনা॥<br/>ভেদাভেদবিরহিত অদ্বৈত-গিয়ান।<br/>এই লক্ষ্যে সাধকের সাধনা-বিধান॥<br/>জন্মাবধি স্বতঃসিদ্ধ পূর্ণজ্ঞান যাঁর।<br/>সাধনে হইতে সিদ্ধ কিবা তাঁর ভার॥<br/>প্রভু যে শ্রীপ্রভুদেব পরম ঈশ্বর।<br/>মায়াতীত মায়াযুক্তে লীলার আকর॥<br/>মায়া নাহি মোহে তাঁরে পুরুষপ্রধান।<br/>শুদ্ধ মনে শুন রামকৃষ্ণলীলা গান॥<br/>ঈশ্বরীয় উদ্দীপনা স্ত্রীমূর্তি দেখিলে।<br/>জৈব-ভাবে কামদৃষ্টি নাহি কোন কালে॥<br/>বিচিত্র ত্যাগের কথা না শুনি কখন।<br/>স্বপনেও নহে কভু প্রকৃতিগ্রহণ॥<br/>বহু জ্ঞান নাহি তাঁর এক জ্ঞান জ্ঞান।<br/>সবে একে একে সব সকলে সমান॥<br/>স্থূল দৃষ্টি নাহি কভু দেখেন অন্তর।<br/>একের অনন্ত মূর্তি সৃষ্টি চরাচর॥<br/>আবিলতা মলিনতা যেন জৈব-ভাবে।<br/>লেশগন্ধ নাহি তার প্রভুর স্বভাবে॥<br/>আমাদের পক্ষে প্রভুদেবে বুঝা ভার।<br/>স্বার্থে কাম রুধিয়াছে দৃষ্টি সবাকার॥<br/>প্রার্থনা করিয়া মুক্ত করহ লোচন।<br/>যাহাতে হইবে কিছু লীলা দরশন॥<br/>বীরভাবে শ্রীপ্রভুর লীলা সাধনার।<br/>পূর্ববৎ ছিল ইচ্ছা নাহি গাইবার॥<br/>কিন্তু এবে দেখিতেছি বিচিন্তিয়া মনে।<br/>হবে মহা অঙ্গহীন শ্রীলীলা-বর্ণনে॥<br/>মহতী মাহাত্ম্য আছে এই সাধনায়।<br/>শুন লীলা-গীত-গাথা পূর্ণ মহিমায়॥<br/>শক্তি অগ্রহণে বীরভাবের সাধনা।<br/>হয় না হবার নয় কখন হবে না॥<br/>তাই কথা গাইবারে পরাণ বিকল।<br/>ধরিলেন মাছ প্রভু না ছুঁইয়া জল॥<br/>একদিন নিশাভাগে হাজির ব্রাহ্মণী।<br/>সঙ্গে ল'য়ে এক পূর্ণ-যুবতী রমণী॥<br/>প্রভুদেবে বলিলেন দেবী জ্ঞান করি।<br/>পূজা করিবার তরে যুবতী সুন্দরী॥<br/>যথা কথা সমাপন সাধনার অঙ্গ।<br/>পশ্চাৎ ব্রাহ্মণী তাহে করিল উলঙ্গ॥<br/>পরে উপদেশে কথা তপস্বিনী বলে।<br/>জপ কর বাবা বসি উলঙ্গার কোলে॥<br/>অভিন্ন জননী-দৃষ্টি প্রভুর আমার।<br/>অঙ্কগত ছেলে যেন কোলে বসে মার॥<br/>একেবারে সমাধিস্থ বাহ্য গেছে ছেড়ে।<br/>ব্রাহ্মণী দেখিয়া ভাসে সুখের সাগরে॥<br/>ভাঙিলে সমাধি কহে আনন্দ অপার।<br/>উঠ বাবা কার্যসিদ্ধি হয়েছে তোমার॥</p>

</div>

<div align = "center" class = "dtop">
<a href = "02_08_015.html">Prev</a> | <a target = "_top" href = "index.html">Up</a> | <a href = "02_08_017.html">Next</a>
<br/><br/><br/>
<a href = "#Top">Go to top</a>
</div>

</body>
</html>


