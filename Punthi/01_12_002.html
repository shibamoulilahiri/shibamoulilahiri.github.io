<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_12_001.html">Prev</a> | <a target = "_top" href = "index.html">Up</a> | <a href = "01_12_003.html">Next</a>
</div>

<div class = "dtop">

<p align = "center">প্রথম খণ্ড - কালীপূজা ও রমণীর বেশধারণ</p>

<p align = "center"><u>২</u></p>

<p align = "center">গ্রামেতে পুরুষ-নারী বালক কি বালা।<br/>যার যেন সাধ তার সঙ্গে তেন খেলা॥<br/>রঙ্গ বহু বিশেষতঃ নারীদের সনে।<br/>প্রভুরও রমণী-ভাব ষোল আনা মনে॥<br/>ফুটে মুখে মিঠা বাণী রমণীর প্রায়।<br/>প্রকৃতিসুলভ ভাব কান্তিমাখা গায়॥<br/>পরিচয়-হেতু কথা শুন শুন মন।<br/>অপরূপ প্রভুর বাল্য-বিবরণ॥<br/>গ্রাম্য রমণীরা প্রভুদেবে এত 'বাসে।<br/>না দেখিতে পেলে পরে ঘরে খুঁজে আসে॥<br/>বয়স ক্রমশঃ বেশী, নহে পূর্বতন।<br/>কৈশোরে প্রবেশ তায় ছিয়ালা-গড়ন॥<br/>কুলবতী-পক্ষে লজ্জা কুলের তরাস।<br/>শ্রীপ্রভুর সঙ্গে করে রঙ্গ-পরিহাস॥<br/>সরম না আসে মনে, যত কুলবতী।<br/>প্রভুরে দেখিত তারা তাহাদের জাতি॥<br/>দিবানিশি তাই খেলা সকলের সনে।<br/>যুবক বালকবৎ বাল্যলীলা শুনে॥<br/>সুবর্ণবণিক জেতে গ্রামেতে বসতি।<br/>সেই বংশে চৌদ্দ বোন সবে রূপবতী॥<br/>ভগিনীগণের মধ্যে প্রধানা রুক্মিণী।<sup><a href="#fn1" id="ref1">1</a></sup><br/>অদ্যাপিহ বর্তমানা তাঁর মুখে শুনি॥<br/>শ্রীপ্রভুর প্রতি হৃদে ভালবাসা ভরা।<br/>নহেন একাকী, ঘরে যত সহোদরা॥<br/>প্রভু-দরশন হেতু এত লুব্ধ মন।<br/>গ্রামত্যাগাপেক্ষা ভাল বুঝিত মরণ॥<br/>শ্বশুরের ঘর তাই যাওয়া নাই হ'ত।<br/>প্রভু-দেবে তারা সবে এতই 'বাসিত॥<br/>কেবা তাঁরা শ্রীপ্রভুরে এত 'বাসে প্রাণে।<br/>মহামতী ভাগ্যবতী প্রণতি চরণে॥<br/>সাধ্য কার স্বরূপত্ব করিবে প্রকাশ।<br/>মূর্খ মূঢ়মতি করি পদরজ আশ॥<br/>অতি রূপবান প্রভু নবীন বয়েস।<br/>ধরি অঙ্গে অপরূপ রমণীর বেশ॥<br/>দেশের চলন যেন মোটা আভরণ।<br/>শিরে ধরা বেণীগুচ্ছ বাঁধা সুশোভন॥<br/>পরিয়া কাপড় বড় পাড় পরিপাটি।<br/>আবরণ শ্রীবদন যান গুটি গুটি॥<br/>প্রকৃতি-সুলভ হাবভাবে অঙ্গভরা।<br/>কে পারে চিনিতে সাজা রমণী-চেহারা॥<br/>পুরুষেরা চিনে পাছে এই শঙ্কা ক'রে।<br/>খিড়্কি দিয়া ঢুকিতেন, বেনেদের ঘরে॥<br/>ধরা বেশ ঠিক যেন রমণীর প্রায়।<br/>আবরণে কোনক্রমে চেনা নাহি যায়॥<br/>নানা রঙ্গ করি প্রভু, ধরা দিলে পরে।<br/>যত বোন হয় খুন হেসে হেসে মরে॥<br/>দেবেশ-দুর্লভ যে প্রভুর দরশন।<br/>যোগেশ আশায় করে দুস্তর সাধন॥<br/>মহেশ প্রমত্ত-চিত-মাত্র নামে যাঁর।<br/>বিরিঞ্চি-বাঞ্ছিত পদ সেব্য কমলার॥<br/>নারদাদি শুকদেব যত ঋষিগণ।<br/>সতত যাঁহার করে মহিমা-কীর্তন॥<br/>আগম নিগম তন্ত্র বেদ গীতা আদি।<br/>না ফুরায় স্তোত্র গায় চিরকালাবধি॥<br/>বেদ-বিধি তপ-জপ সাধনার পার।<br/>ক্রিয়া-কাণ্ড লণ্ডভণ্ড আশয়ে যাঁহার॥<br/>কোন মতে কোন পথে নাহি মিলে যাঁরে।<br/>সেজন সুলভ এত কামারপুকুরে॥<br/>ভক্তি-ভক্ত-ভাব নাহি গ্রামবাসী-সনে।<br/>তাদের গদাই, তারা এই মাত্র জানে॥<br/>এখানে কেবল দেখি স্নেহের সম্ভাষ।<br/>প্রভুতে ভক্তির কথা, কথা উপহাস॥<br/>ভগ্নীগণে নানাবিধ খাইবারে দিত।<br/>দোলনা বাঁধিয়া ঘরে তাঁরে দোলাইত॥<br/>বাড়িতে যতেক নারী বসি একত্তর।<br/>শুনেন কতই কথা কন গদাধর॥<br/>বীণা জিনি কণ্ঠস্বর শুনিয়া সঙ্গীত।<br/>আনন্দ-তুফানে হয় সবে বিমোহিত॥<br/>তুফান-সঙ্গিনী উচ্চ কলকল নাদ।<br/>অরসিকজনে গণে কানে পরমাদ॥</p>

<hr></hr>

<p><sup id="fn1">1. বর্তমানে তিনি স্বর্গগতা - প্রঃ<a href="#ref1" title="Jump back to footnote 1 in the text.">↩</a></sup></p>

</div>

<div align = "center" class = "dtop">
<a href = "01_12_001.html">Prev</a> | <a target = "_top" href = "index.html">Up</a> | <a href = "01_12_003.html">Next</a>
<br/><br/><br/>
<a href = "#Top">Go to top</a>
</div>

</body>
</html>



