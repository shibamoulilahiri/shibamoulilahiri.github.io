<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_02_002.html">Prev</a> | <a target = "_top" href = "index.html">Up</a> | <a href = "02_03.html">Next</a>
</div>

<div class = "dtop">

<p align = "center">দ্বিতীয় খণ্ড - কলিকাতায় শ্রীশ্রীপ্রভুর আগমন</p>

<p align = "center"><u>৩</u></p>

<p align = "center">এ হেন সময় তথা প্রভুর গমন।<br/>উদাসীন বিদ্যাভ্যাসে হইল না মন॥<br/>কাজেই অগ্রজ নিয়োজিত কৈলা তাঁয়।<br/>যজমান-ঘরে নিত্য ঠাকুরসেবায়॥<br/>মনোমত পেয়ে কর্ম অনুজ তখন।<br/>অগ্রজের অনুমতি করেন পালন॥<br/>শ্রীপ্রভুর স্বভাবেতে বহে অবিকল।<br/>কুসুমের পরিমল কোমল শীতল॥<br/>জীব-মধুকর মত্ত বিভোর যাহায়।<br/>যে আসে যখন সেই ফুলের সীমায়॥<br/>যজমান-ঘরে যত পুরুষ কি মেয়ে।<br/>সকলের মহানন্দ প্রভুরে পাইয়ে॥<br/>বিশেষতঃ স্ত্রীলোকেরা হৃদয় সরলা।<br/>বয়োনির্বিশেষে বৃদ্ধা যুবতী কি বালা॥<br/>দুইবেলা যাওয়া-আসা তাহাদের ঘরে।<br/>দেখাশুনা আলাপনা ঘনিষ্ঠতা বাড়ে॥<br/>ক্রমে পেয়ে পরিচয় গুণ শ্রীপ্রভুর।<br/>হইল দ্বিতীয় হেথা কামারপুকুর॥<br/>ফলমূল মিষ্টান্নাদি মনের মতন।<br/>সতত তাঁহাকে দিত করিয়া যতন॥<br/>না দেখিলে একদিন ব্যাকুল অন্তর।<br/>লইত যে কোনরূপে প্রভুর খবর॥<br/>শুনিত অমিয়-মাখা শ্রীমুখের গান।<br/>পুলকিত তাহে এত দ্রবিত পরাণ॥<br/>গানে তাঁর মহাশক্তি মিশান থাকিত।<br/>হউক পাষাণ তবু শুনিলে গলিত॥<br/>হইত তখনি আঁখি জলের ফোয়ারা।<br/>অবিরত বিগলিত দরদরধারা॥<br/>মহাভাগ্যবান যেবা শুনিয়াছে কানে।<br/>আজীবন মাধুরী-ঝঙ্কার তুলে প্রাণে॥<br/>মোহনিয়া শ্রীবদনে গীত এত মিঠে।<br/>শুনিলে হৃদয়-তন্ত্রী নেচে নেচে উঠে॥<br/>এতেক রূপের ছবি বাক্যে না বেরোয়।<br/>ভুবনমোহিনী মায়া দেখে মুগ্ধ যায়॥<br/>তদুপরে গীতিস্বরে এতই মাধুরী।<br/>শ্রীকণ্ঠে লুকান যেন মোহনবাঁশরী॥<br/>সকলেই মুগ্ধচিত সঙ্গীত-শ্রবণে।<br/>কে বলিবে কি আনন্দ দিব্য দরশনে॥<br/>যে বারেক দেখিয়াছে শুনিয়াছে গান।<br/>তার ঘরে আর নাহি থাকে মনপ্রাণ॥<br/>রামকৃষ্ণ-লীলা-কথা অপরূপ মিঠে।<br/>যত ধীরে যাবে তলে তত সুধা উঠে॥<br/>হৃদয়ের তৃপ্তিকর মধুর ভারতী।<br/>ধীরে ধীরে শুন মন রামকৃষ্ণ-পুঁথি॥</p>

</div>

<div align = "center" class = "dtop">
<a href = "02_02_002.html">Prev</a> | <a target = "_top" href = "index.html">Up</a> | <a href = "02_03.html">Next</a>
<br/><br/><br/>
<a href = "#Top">Go to top</a>
</div>

</body>
</html>



