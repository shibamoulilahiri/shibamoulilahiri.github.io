<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_12_005.html">Prev</a> | <a target = "_top" href = "index.html">Up</a> | <a href = "02_12_007.html">Next</a>
</div>

<div class = "dtop">

<p align = "center">দ্বিতীয় খণ্ড - যোগ-সাধন</p>

<p align = "center"><u>৬</u></p>

<p align = "center">একদিন যোগিবর ধুনি জ্বেলে ব'সে।<br/>হেনকালে জনেক আগুন নিতে আসে॥<br/>যেমন লইল অগ্নি তোতা দেখি তায়।<br/>রাগেতে চিমটা ধরি তাড়া করি যায়॥<br/>ক্রুদ্ধ দেখি যোগিবরে শালা শালা বলি।<br/>বাহ্য কুপি প্রভুদেব দিলা তায় গালি॥<br/>রূপ গুণ কার্য যদি মায়ার সৃজন।<br/>কারে তবে কর ক্রোধ কারে আক্রমণ॥<br/>সলজ্জবদন তোতা বাক্য নাহি সরে।<br/>শুদ্ধমাত্র ঠিক বাত ঠিক বাত করে॥<br/>বচনে মানিল মাত্র আপনার ভ্রম।<br/>হৃদয় যেমন তাই পূর্বের মতন॥<br/>সাকার শক্তিতে নাই কোনই বিশ্বাস।<br/>বরঞ্চ শুনিলে কথা করে উপহাস॥<br/>পঞ্চবটমূলে তোতা সাজাইত ধুনি।<br/>তথায় কাটিয়া যায় আগোটা রজনী॥<br/>সচৈতন্য সিদ্ধস্থান পঞ্চবটতল।<br/>যে করে সাধনা তথা না হয় বিফল॥<br/>ভৈরবে সে স্থান রক্ষা করে নিরন্তর।<br/>তোতা রেতে কি দেখিল শুন অতঃপর॥<br/>বিকটদর্শন সেই ভৈরব-আকার।<br/>আগুনের কাছে বসে নিকটে তোতার॥<br/>দেখি তোতা কহে তায় ত্রাসশূন্যকায়া।<br/>তুমিও মায়ার চিত্র আমি যেন মায়া॥<br/>সমুঝে সকল মায়া যাহা দেখে শুনে।<br/>সাকার শক্তির কথা আদতে না মানে॥<br/>শক্তির সম্বন্ধে প্রভু যত কন তায়।<br/>মায়া মায়া বলি তোতা হাসিয়া উড়ায়॥<br/>যদি প্রভু কোন দিন না করেন ধ্যান।<br/>বলিতেন যোগিবর প্রভু-সন্নিধান॥<br/>নিত্য প্রথামত ধ্যান না করিলে পরে।<br/>পিতলের পাত্রসম মনে ম'লা ধরে॥<br/>যোগিবরে শ্রীপ্রভুর উত্তর হইত।<br/>পাত্র যদি হয় শুদ্ধ সুবর্ণে গঠিত॥<br/>কেমনে ধরিবে ম'লা ওহে যোগিবর।<br/>শুনি তোতা একেবারে মৌন নিরুত্তর॥<br/>তথাপি না বুঝে তোতা প্রভু কোন্ জনা।<br/>এক মনে শুন মন পশ্চাৎ ঘটনা॥</p>

</div>

<div align = "center" class = "dtop">
<a href = "02_12_005.html">Prev</a> | <a target = "_top" href = "index.html">Up</a> | <a href = "02_12_007.html">Next</a>
<br/><br/><br/>
<a href = "#Top">Go to top</a>
</div>

</body>
</html>


