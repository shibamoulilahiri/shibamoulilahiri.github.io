<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_09_000.html">Prev</a> | <a target = "_top" href = "index.html">Up</a> | <a href = "02_09_002.html">Next</a>
</div>

<div class = "dtop">

<p align = "center">দ্বিতীয় খণ্ড - রামাৎ-সাধনা</p>

<p align = "center"><u>১</u></p>

<p align = "center">রামকৃষ্ণলীলা-কথা শ্রবণমঙ্গল।<br/>গাইলে শুনিলে করে চিত নিরমল॥<br/>ভীষণ ত্রিতাপ পাপ বিঘ্ন বাধা দূর।<br/>পায় সুশীতল জল যেবা তৃষাতুর॥<br/>রামাৎ-সাধনে মন করিলেন স্থির।<br/>দিবানিশি এক চিন্তা কোথা রঘুবীর॥<br/>রাম ধ্যান রাম জ্ঞান রাম রত্নরাশি।<br/>দূর্বাদলশ্যাম রাম কেবল প্রয়াসী॥<br/>রামনাম অবিরাম বদনে বেরায়।<br/>সচঞ্চল ভ্রাম্যমাণ হেথায় সেথায়॥<br/>রামনামে কণ্ঠরোধ চক্ষে ঝরে জল।<br/>বিরহযন্ত্রণা হৃদে এতই প্রবল॥<br/>রামভক্ত সন্নিকটে রহে যে যেখানে।<br/>সময় বুঝিয়া যান তা সবার স্থানে॥<br/>শ্রীকৃষ্ণকিশোর নাম চাটুয্যে ব্রাহ্মণ।<br/>দক্ষিণসহরে বাস রামপদে মন॥<br/>রামায়ণ-পাঠ ঘরে হয় নিতি নিতি।<br/>রামনাম-জপে যায় গোটা গোটা রাতি॥<br/>শুনিয়া তাহার কথা প্রভু গুণাকর।<br/>আসা-যাওয়া করিতেন ব্রাহ্মণের ঘর॥<br/>রামের পরম ভক্ত করি দরশন।<br/>করিলেন ব্রাহ্মণের চিত্ত আকর্ষণ॥<br/>ব্রাহ্মণ বড়ই খুশী পেয়ে তাঁয় ঘরে।<br/>অপার আনন্দ এত হৃদয়ে না ধরে॥<br/>নবীন যুবক বয়ঃ তিরিশ বৎসর।<br/>অনুরাগ-কান্তি-মাখা সর্বাঙ্গসুন্দর॥<br/>ঢলঢল বাঁকা আঁখি সুঠাম মূরতি।<br/>সমভক্তিমান তায় শ্রীরামের প্রতি॥<br/>প্রাণেশ দিনেশ-করে কান্তি নিরমল।<br/>অবশ হইয়া ফুটে কলিকা-কমল॥<br/>ছড়াইয়া শতদল কেশরনিচয়।<br/>প্রভুকে দেখিয়া তেন দ্বিজের হৃদয়॥<br/>কভু অনিমিখে আঁখি করে দরশন।<br/>অনুপম-রূপাকর প্রভুর বদন॥<br/>ভক্তিমতী ব্রাহ্মণী গৃহিণী ঘরে তাঁর।<br/>প্ৰভুরে করেন দোঁহে বাৎসল্য-আচার॥<br/>সুমিষ্ট ভোজনদ্রব্য যবে যাহা জুটে।<br/>প্রভুর কারণে অতি যতনে আকুটে॥<br/>ভকতপরাণ প্রভুদেব দয়াময়।<br/>ব্রাহ্মণীরে হইলেন বড়ই সদয়॥<br/>যে বলে প্ৰভুরে চিনে রাম নারায়ণ।<br/>মহাভাগ্যবতী সতী আরাধ্যচরণ॥<br/>ব্রাহ্মণ যদ্যপি কভু মায়াবশে ভুলে।<br/>নরজ্ঞানে প্রভুদেবে কোন কথা বলে॥<br/>অমনি ব্রাহ্মণী কন আপন পতিরে।<br/>ভ্রান্ত এত কিবা কথা কও তুমি কারে॥<br/>চিনিতে না পারিতেছ কেবা এই জন।<br/>বাহ্যরূপান্তরে সেই কৌশল্যা-নন্দন॥<br/>ভাগ্যবান ভাগ্যবতী ব্রাহ্মণ ব্রাহ্মণী।<br/>ভবনে বসিয়া পায় অখিলের স্বামী॥<br/>কাতরে অধম করে মিনতি চরণে।<br/>প্রভুপদে রহে মতি ভিক্ষা দেহ দীনে॥</p>

</div>

<div align = "center" class = "dtop">
<a href = "02_09_000.html">Prev</a> | <a target = "_top" href = "index.html">Up</a> | <a href = "02_09_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>


