<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_07_012.html">Prev</a> | <a target = "_top" href = "index.html">Up</a> | <a href = "02_07_014.html">Next</a>
</div>

<div class = "dtop">

<p align = "center">দ্বিতীয় খণ্ড - অনুরাগে কালীদর্শন</p>

<p align = "center"><u>১৩</u></p>

<p align = "center">হেথা রানী রাসমণি অতি ক্ষুণ্ণ মন।<br/>প্রভুর কারণে চিন্তা করে অনুক্ষণ॥<br/>বুঝিল একে তো প্রভু পাগলের প্রায়।<br/>তাহে পীড়া শক্ত মুখে শোণিত বেরোয়॥<br/>তদুপরি সহোদর গেলেন ছাড়িয়া।<br/>সংগোপনে কন কথা মথুরে ডাকিয়া॥<br/>ছোট ভট্চাযের শক্ত ব্যারাম নিশ্চিত।<br/>বিজ্ঞ চিকিৎসক আনি করহ বিহিত॥<br/>দুই হৃদে মমতা বাড়িল বিলক্ষণ।<br/>ভক্ত-ভগবানে খেলা দেখহ কেমন॥<br/>কি ভাব হইল হৃদে খাইয়া চাপড়।<br/>এ হেন রানীর পায় লক্ষ লক্ষ গড়॥<br/>শ্রীগঙ্গাপ্রসাদ কবিরাজ অতি খ্যাত।<br/>চিকিৎসা-কারণে তাঁয় করিলা নিযুক্ত॥<br/>যথাসাধ্য পীড়ার নির্ণয় তেঁহ করি।<br/>মাখিতে দিলেন তেল খেতে দিল বড়ি॥<br/>তেল-বড়ি-ব্যবহারে বহুদিন গেল।<br/>প্রতিকার সে পীড়ার কিসেও না হ'ল॥<br/>যত দেখে তত বাড়ে পীড়া দিনে দিনে।<br/>এত বড় কবিরাজ সচিন্তিত-মনে॥<br/>একদিন প্রাতে প্রভু গেলা তাঁর ঠাঁই।<br/>চিকিৎসা-আলয়ে উপস্থিত তাঁর ভাই॥<br/>করিতেন সেই ভাই যোগের আরাধন।<br/>প্রভু-দরশনে মনে কৈল নিরূপণ॥<br/>হবে কোন যোগিবর এই মহামতি।<br/>প্রত্যক্ষ শ্রীঅঙ্গে দেখি লক্ষণ তেমতি॥<br/>পীড়া বলে তথাপিহ মূর্তি মুগ্ধকারী।<br/>বিশেষিয়া জিজ্ঞাসিল সবিনয় করি॥<br/>প্রভুর শ্রীমুখে শুনি সকল বারতা।<br/>চিকিৎসক সহোদরে কহিলেন কথা॥<br/>এ পীড়ার শান্তিদানে নিদান না পারে।<br/>আরোগ্য প্রয়াসমাত্র অন্ধজনে করে॥<br/>যোগেশ-দুর্লভ পীড়া পীড়া ইহা নয়।<br/>সমুদিত অঙ্গে পীড়া বহু ভাগ্যে হয়॥<br/>তথাপিহ প্রতিকার কবিরাজে করে।<br/>বাড়িতে লাগিল বেগ কিসেও না সারে॥</p>

</div>

<div align = "center" class = "dtop">
<a href = "02_07_012.html">Prev</a> | <a target = "_top" href = "index.html">Up</a> | <a href = "02_07_014.html">Next</a>
<br/><br/><br/>
<a href = "#Top">Go to top</a>
</div>

</body>
</html>



