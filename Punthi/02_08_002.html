<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_08_001.html">Prev</a> | <a target = "_top" href = "index.html">Up</a> | <a href = "02_08_003.html">Next</a>
</div>

<div class = "dtop">

<p align = "center">দ্বিতীয় খণ্ড - তান্ত্রিক-সাধনা</p>

<p align = "center"><u>২</u></p>

<p align = "center">প্রভুর রকম কেহ বুঝিতে না পারে।<br/>যা দেখে তাহায় তাঁরে ক্ষেপা জ্ঞান করে॥<br/>মানুষের হয় যদি উন্মাদ-লক্ষণ।<br/>ঔষধ তাহার পক্ষে নারী-সংঘটন॥<br/>এমত ভাবিয়া যত আত্মীয়-স্বজনে।<br/>ভাগিনা হৃদয়ে ডাকি কহে সংগোপনে॥<br/>রূপসী যুবতী এক করিয়া সংগ্ৰহ।<br/>তাঁহার সহিত শীঘ্র জুটাইয়া দেহ॥<br/>হৃদয় সুযুক্তি বুঝে তাদের বচনে।<br/>আনিল রূপসী এক প্রভুর কারণে॥<br/>রাত্রিকালে থাকিতেন প্রভু যেই ঘরে।<br/>গোপনে থাকিয়া হৃদু পাঠায় তাহারে॥<br/>হাবভাব প্রকাশিয়া রূপসী হেথায়।<br/>পাতিয়া মোহিনী-জাল প্রভু-পাশে যায়॥<br/>বিষভরা কাল-সর্পী দেখি সন্নিকটে।<br/>ভয়ার্ত পথিক প্রাণ চমকিয়া উঠে॥<br/>প্রাণভয়ে যথাশক্তি পলাইয়া যায়।<br/>তেমতি হইলা প্রভু দেখিয়া তাহায়॥<br/>প্রভুর মহিমা-কথা শুন অতঃপর।<br/>রূপসীর কিবা ভাবে দ্রবিল অন্তর॥<br/>বিশুদ্ধ হইল চিত প্রভু-দরশনে।<br/>গর্ভজাত শিশু যেন ভাবোদয় মনে॥<br/>স্বকার্যে লজ্জিত কিন্তু দিব্যভাবোচ্ছ্বাসে।<br/>বাৎসল্য-পূর্ণিত হৃদি আঁখিজলে ভাসে॥<br/>এমন রূপসীপদে কোটি নমস্কার।<br/>ভাগ্য মানি পদরজে কি ভাগ্য তাহার॥<br/>প্রভু দেখি যে কেঁদেছে তিলেকের তরে।<br/>তার সনে তুল্য কার ভুবন-মাঝারে॥<br/>ধন্য রূপসীর রূপ যে রূপের বলে।<br/>প্রভুতে বাৎসল্য-ভাব কুড়াইয়া পেলে॥<br/>জয় জয় দয়াময় আমি মূঢ়মতি।<br/>কি গাব তোমার লীলা কি ধরি শকতি॥<br/>সামান্য কড়ির আশে আইল রূপসী।<br/>কল্পতরুমূলে পায় মহারত্নরাশি॥<br/>বালকস্বভাব প্রভু ইচ্ছাময় হরি।<br/>অভাগার ভাগ্যে মাত্র হৈল কড়াকড়ি॥<br/>বড় কড়াকড়ি প্রভু কৈলে মম-প্রতি।<br/>শ্রীপদ-সেবায় রব এই দেহ মতি॥<br/>পশ্চাৎ হৃদয়ে প্রভু কৈলা তিরস্কার।<br/>এমন কুবুদ্ধি কেন হইল তোমার॥</p>

</div>

<div align = "center" class = "dtop">
<a href = "02_08_001.html">Prev</a> | <a target = "_top" href = "index.html">Up</a> | <a href = "02_08_003.html">Next</a>
<br/><br/><br/>
<a href = "#Top">Go to top</a>
</div>

</body>
</html>


