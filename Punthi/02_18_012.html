<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_011.html">Prev</a> | <a target = "_top" href = "index.html">Up</a> | <a href = "02_18_013.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>১২</u></p>

<p align = "center">মণিকর্ণিকাদি পঞ্চতীর্থ দরশনে।<br/>একদিন তরীযোগে মথুরের সনে॥<br/>আগমন ঠাকুরের পরম হরিষে।<br/>উতরিল তরী মণিকর্ণিকার পাশে॥<br/>সেস্থান হইতে প্রভু দেখিবারে পান।<br/>জনাকীর্ণ নগরীর প্রকাণ্ড শ্মশান॥<br/>চিতায় পুড়িছে মড়া অগণ্য অগণ্য।<br/>নরদৃষ্টি-বিরোধিনী ধূমে পরিপূর্ণ॥<br/>নৌকার ভিতর প্রভু ছিলা ধীর স্থির।<br/>হঠাৎ উৎফুল্লান্তরে হইলা বাহির॥<br/>উপনীত একেবারে তরীর কিনারে।<br/>তরণীস্থ সবে যায় ধরিবার তরে॥<br/>বাহ্যহারা সমাধিস্থ এবে প্রভুরায়।<br/>প্রসন্ন উজ্জ্বল জ্যোতি বদনে বেরায়॥<br/>দিগ্চয় আলোময় ছটার প্রভাবে।<br/>মাঝি-মাল্লা তীর্থ-পাণ্ডা নেহারিছে সবে॥<br/>নয়নে পলক নাই হৃদয় বিস্মিত।<br/>ভূতলে অতুল দৃশ্য না যায় বর্ণিত॥<br/>কিছুক্ষণ পরে তবে ভাব ভেঙে যায়।<br/>তীর্থকার্যে মথুরাদি নামিল ডাঙায়॥<br/>ভক্তবর শ্ৰীমথুরে কহেন তখন।<br/>ভাবের নয়নে কিবা হৈল দরশন॥<br/>ভাঙিয়া অপূর্ব কথা কন প্রভুরায়।<br/>বলেন দেখিনু এক মূর্তি দীর্ঘকায়॥<br/>পিঙ্গল-বর্ণের জটা শোভে শিরোপরে।<br/>অঙ্গেতে রজতকান্তি ত্রিশূল শ্রীকরে॥<br/>ধীর মন্দ পদক্ষেপে গম্ভীর ধারায়।<br/>প্রত্যেক চিতার পাশে বেড়িয়া বেড়ায়॥<br/>প্রত্যেক চিতায় প্রতি দেহীটিকে তুলে।<br/>পরংব্রহ্ম-মন্ত্র তার দেন কর্ণমূলে॥<br/>চিতার অপর পার্শ্বে দেখিনু আবার।<br/>নির্বাণদায়িনী মহাকালীর আকার॥<br/>নিস্তারিণী আপনি মা সুন্দর সুঠামে।<br/>বিরাজিতা রয়েছেন শ্মশানের ধূমে॥<br/>



</p>

</div>

<div align = "center" class = "dtop">
<a href = "02_18_011.html">Prev</a> | <a target = "_top" href = "index.html">Up</a> | <a href = "02_18_013.html">Next</a>
<br/><br/><br/>
<a href = "#Top">Go to top</a>
</div>

</body>
</html>


