<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_08_000.html">Prev</a> | <a target = "_top" href = "index.html">Up</a> | <a href = "01_08_002.html">Next</a>
</div>

<div class = "dtop">

<p align = "center">প্রথম খণ্ড - পণ্ডিতগণের পরাভব</p>

<p align = "center"><u>১</u></p>

<p align = "center">মাধুর্যের রসে পূর্ণ বাল্য-লীলা তাঁর।<br/>গাইতে সে সব খুলে কি সাধ্য আমার॥<br/>শুনিতে বাসনা যদি থাকে তোর মন।<br/>এস দুইজনে করি তাঁহারে স্মরণ॥<br/>বাঞ্ছাকল্পতরু তিনি, ভক্তজনে রটে।<br/>যার যাহা হয় সাধ কৃপাবলে মিটে॥<br/>জয় জয় দীননাথ কৃপার আকর।<br/>জয় জয় শিশুরূপী প্রভু গদাধর॥<br/>জয় যুগ-অবতার অন্ধের শরণ।<br/>কৃপা করি কর মুক্ত দুখানি নয়ন॥<br/>কাঠাকে পর্যন্ত বিদ্যা বাহ্যেতে আভাস।<br/>অপার বিদ্যার তত্ত্ব খেলায় প্রকাশ॥<br/>অদ্ভুত মহিমা-কথা শুন অতঃপর।<br/>লিখিবারে দেহ শক্তি প্রভু গদাধর॥<br/>জয় জয় সিদ্ধকাম সর্বসিদ্ধি-দাতা।<br/>জয় সর্বশক্তিমান অনন্ত বিধাতা॥<br/>গ্রামেতে বর্ধিষ্ণু গোষ্ঠী লাহা নামে খ্যাত।<br/>নানা কাজে অর্থব্যয় প্রচুর করিত॥<br/>একবার শ্রাদ্ধক্রিয়া তাঁহাদের ঘরে।<br/>দেশের পণ্ডিত যত নিমন্ত্রণ করে॥<br/>কোন টোল নাহি ফাঁক যে আছে যেখানে।<br/>আবাহন করিলেন পত্রিকা-প্রেরণে॥<br/>ঘটা পরিসীমা কিবা না হয় বর্ণন।<br/>ছাত্রসহ দলে দলে পণ্ডিত ব্রাহ্মণ॥<br/>আসিয়া করিল সভা নির্ধারিত দিনে।<br/>যথাকালে বসিলেন শাস্ত্র-আলাপনে॥<br/>কথার প্রসঙ্গে গোল উঠিল মহতী।<br/>টোলের পণ্ডিতদের যে-প্রকার রীতি॥<br/>হউন বা না হউন নিপুণ বিচারে।<br/>প্রসারিয়া হস্তপদ গোলে মাত্র সারে॥<br/>চতুর্দিকে রাষ্ট্র কথা হইয়াছে দেশে।<br/>যথাদিনে লোকজনে দেখিবারে আসে॥<br/>শুনি গোল উচ্চ রোল আসিয়া জুটিল।<br/>মাঠে-ঘাটে কর্ম-কাজে যে যেথায় ছিল॥<br/>সঙ্গী-সনে রঙ্গ করি শিশু-গদাধর।<br/>উপনীত হইলেন সভার ভিতর॥<br/>বিচার করেন সেই পণ্ডিতের দলে।<br/>প্রসঙ্গের গূঢ় গ্রন্থি সব দেন খুলে॥<br/>শাস্ত্রের নিগূঢ় তত্ত্ব বুঝা যাহা ভার।<br/>তাহাই গদাই ল'য়ে করেন বিচার॥<br/>বিচারের দেখি ধুম সবে একে একে।<br/>আসিয়া বেড়িল শিশু-প্রভুকে চৌদিকে॥<br/>সপ্তরথিমধ্যে যেন অভিমন্যু-রণ।<br/>বিচারে আগুন ছুটে ন্যূন নাহি হন॥<br/>বড়ই তাজ্জব কথা অপার বিস্ময়।<br/>পণ্ডিত শিশুর কাছে পরাভব হয়॥<br/>অল্পবয়স শিশু বুলে খেলে খেলে।<br/>শাস্ত্রের নিগূঢ় মর্ম কেমনে বুঝিলে॥<br/>নানা জনে নানারূপ বলাবলি করে।<br/>অদ্ভুত শকতি দেখি শিশুর ভিতরে॥<br/>একে ত সুন্দর শিশু বঙ্কিম নয়ন।<br/>শ্রীবয়ানে মাখা কান্তি শোভা নিরুপম॥<br/>লম্বমান শোভে বেণী শিরের উপরে।<br/>পীযূষ-পূরিত কথা রসনায় ঝরে॥<br/>আজানুলম্বিত বাহু-যুগ-প্রসারণে।<br/>মহাদম্ভে শাস্ত্রালাপ ধীরগণ-সনে॥<br/>অবাক্ হইয়া দেখে মহা অসম্ভব।<br/>নিরক্ষর সুপণ্ডিত শাস্ত্রজ্ঞ শৈশব॥<br/>জিজ্ঞাসা করেন শেষে শিশুবর কার।<br/>এ হেন বয়সে করে শাস্ত্রের বিচার॥<br/>যেসব পণ্ডিত শাস্ত্রে আগুয়ান দূর।<br/>কহে আছে দৈবশক্তি নিশ্চয় শিশুর॥<br/>পরিচিত-কাছে তাঁর পরিচয় পেয়ে।<br/>সকলে আশিস্ করে আনন্দিত হ'য়ে॥<br/>গ্রামবাসিমধ্যে কথা রাষ্ট্র হয় পরে।<br/>পণ্ডিতমণ্ডলী আজি পরাস্ত বিচারে॥<br/>গদাইর কাছে হৈল সবে পরাজয়।<br/>কি আশ্চর্য কি আশ্চর্য সকলেতে কয়॥<br/>আনন্দে উথলে হৃদি ছাড়িয়া আধার।<br/>প্রাণের স্বরূপ গদাধর সবাকার॥<br/>যে যেখানে ছিল ছুটে আসে দেখিবারে।<br/>কি পুরুষ কিবা মেয়ে গ্রামের ভিতরে॥<br/>বদন-চন্দ্রিমা হেরে তত্ত্ব যায় ভুলে।<br/>মহৈশ্বর্য শ্রীপ্রভুর বালকের ছলে॥<br/>ঐশ্বর্যে ঐশ্বর্যজ্ঞান নাহি এই দেশে।<br/>মহানন্দে মুগ্ধ-চিত মাধুর্যের রসে॥<br/>ভালবাসা মমতা কেবল বৃদ্ধি পায়।<br/>মধুর খেলার ভিত্তি শৈশব-লীলায়॥<br/>গোকুলনগরে যেন কৃষ্ণ-অবতারে।<br/>আত্মহারা একমাত্র কৃষ্ণ-মুখ হেরে॥<br/>অনুরূপে খেলা দেখি এখানেও তাই।<br/>ঐশ্বর্য-বিষয়াদির গন্ধমাত্র নাই॥<br/>একে ত শৈশব বয়ঃ প্রভুর আমার।<br/>নয়ন বিনোদঠাম রূপের আগার॥<br/>বিমোহন বাল্য-ভাব মাখা সর্ব গায়।<br/>দেখামাত্র মনপ্রাণ তাহাতে ডুবায়॥<br/>অপরূপ শিশু কব কি তাঁর কাহিনী।<br/>অহরহঃ স্মর মন চরণ দু'খানি॥</p>

</div>

<div align = "center" class = "dtop">
<a href = "01_08_000.html">Prev</a> | <a target = "_top" href = "index.html">Up</a> | <a href = "01_08_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>



