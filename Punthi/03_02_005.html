<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_02_004.html">Prev</a> | <a target = "_top" href = "index.html">Up</a> | <a href = "03_02_006.html">Next</a>
</div>

<div class = "dtop">

<p align = "center">তৃতীয় খণ্ড - পেনেটির মহোৎসবে আগমন এবং কলুটোলায় চৈতন্য-আসন-গ্রহণ</p>

<p align = "center"><u>৫</u></p>

<p align = "center">এখানে প্রভুর নৃত্য হরিসংকীর্তনে।<br/>অগণন লোক তাঁর নাচে চারি পানে॥<br/>নরনারী ভক্তাভক্ত নাচিছে সকলে।<br/>যতেক পাষণ্ডী নাচে হরি হরি ব'লে॥<br/>দ্বেষ-হিংসাকারী যত গোসাঁয়ের দল‌।<br/>প্রভুর কৃপায় নাচে আনন্দে বিহ্বল॥<br/>মহোৎসবে উপনীত যত ভাগ‍্যবান।<br/>অতি দিব‍্যভাবানন্দে সবে ভাসমান॥<br/>না জানে আনন্দ এত কোথা হ'তে আসে।<br/>আনন্দ-আকর প্রভু মহাগুপ্তবেশে॥<br/>অপূর্ব মধুর লীলা আকার-ধারণে।<br/>ক্ষুদ্র অণুমাত্র জীব নাচে প্রভু-সনে॥<br/>জয় জয় জয় যত দর্শকের গণ।<br/>পদরেণু সবাকার মাগে এ অধম॥<br/>সংকীর্তনে মহাশ্রমে শ্রীঅঙ্গে প্রভুর।<br/>স্বেদজল অবিরল ঝরিছে প্রচুর॥<br/>সঙ্গে ভক্তগণ সবে ভীতচিত হৈয়া।<br/>বাহিরে আনিল তাঁয় একত্রে ধরিয়া॥<br/>জলাশয়ে বিকশিত কমলের বন।<br/>মধু-লুব্ধ মধুপ তথায় অগণন॥<br/>চয়ন করিয়া পদ্ম আনিলে তফাতে।<br/>আকুল মধুপকুল পাছু ছুটে পথে॥<br/>মত্ততর মধুপানে না মানে বারণ।<br/>প্রভুর পশ্চাতে তেন দর্শকের গণ॥<br/>হাতেতে মালসাভোগ প্রত‍্যেকের প্রায়।<br/>শ্রীপ্রভুর সেবাহেতু সম্মুখে যোগায়॥<br/>অহেতুক কৃপাসিন্ধু প্রভু নারায়ণ।<br/>পিরীতে মালসাভোগ করিলা গ্রহণ॥<br/>আপনে পাইয়া ভক্তে বিতরণ পরে।<br/>খাইল যাহার যত ধরিল উদরে॥<br/>হাস‍্য-পরিহাস সেই সঙ্গে ভগবান।<br/>বাক্যছলে তুলিলেন অতুল তুফান॥<br/>উঠিতে লাগিল কত হাসির ফুয়ারা।<br/>অনুপম প্রেমে ভাসে দেখে-শুনে যারা॥<br/>পরম রসিকবর প্রভু গুণধর।<br/>বুঝিতেন কিসে দ্রবে কাহার অন্তর॥<br/>এত পরিমাণে ঢালিতেন সেই রস।<br/>পান করি' হ'ত যত মানুষ অবশ॥<br/>মধুপানে মক্ষিকায় মহা মত্ত করে।<br/>নিকটে পদ্মের পাশে অবিরত ঘুরে॥<br/>মানুষেও সেইমত প্রভুবাক্যরসে।<br/>যত শুনে তত গুণে তায় গিয়া পশে॥<br/>মন-আকর্ষণী বিদ্যা কৌশলে চতুর।<br/>সৃষ্টির ভিতর কেবা যেমন ঠাকুর॥<br/>কেহ মোহনিয়া ঠামে মুগ্ধ হ'য়ে পড়ে।<br/>কেহ বা বিমুগ্ধ হয় শ্রীকণ্ঠের স্বরে॥<br/>কেহ বা দেখিয়া নৃত্য অতুল কীর্তনে।<br/>কেহ নানা রসে ভরা হাস‍্যরস শুনে॥<br/>কেহ বা দেখিয়া ঘটা ছটা দীপ্তিমান্।<br/>ভাব-সমাধির বেগে প্রফুল্ল বয়ান॥<br/>কোন না কারণে



</p>

</div>

<div align = "center" class = "dtop">
<a href = "03_02_004.html">Prev</a> | <a target = "_top" href = "index.html">Up</a> | <a href = "03_02_006.html">Next</a>
<br/><br/><br/>
<a href = "#Top">Go to top</a>
</div>

</body>
</html>


