<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_02_006.html">Prev</a> | <a target = "_top" href = "index.html">Up</a> | <a href = "03_02_008.html">Next</a>
</div>

<div class = "dtop">

<p align = "center">তৃতীয় খণ্ড - পেনেটির মহোৎসবে আগমন এবং কলুটোলায় চৈতন্য-আসন-গ্রহণ</p>

<p align = "center"><u>৭</u></p>

<p align = "center">শ্রীপ্রভুর দেহ বটে পঞ্চভূতে গড়া।<br/>আছে অস্থি আছে মাংস রক্তভরা শিরা॥<br/>তবু হেন স্বচ্ছতা তাহে বিদ‍্যমান।<br/>যেন নহে পঞ্চভূত অন্য উপাদান॥<br/>সৎ শুদ্ধ পবিত্রতা শান্তি নিরমল।<br/>অপার করুণা ভক্তি প্রেম সমুজ্জ্বল॥<br/>দিব‍্যজ্ঞান প্রশান্ততা কান্তি গুণাদির।<br/>একসঙ্গে শ্রীঅঙ্গেতে সর্বদা বাহির॥<br/>তদুপরি সংকীর্তনে যবে মত্ততর।<br/>বেগে উঠে ছটারাশি বড়ই সুন্দর॥<br/>কি বুঝিবে বদ্ধজীবে হরিভক্তিহীনে।<br/>প্রভু কি রূপের ছবি হরিসংকীর্তনে॥<br/>প্রভুদেব পূর্ণবয়ঃ পুরুষ-আকৃতি।<br/>কঠোর সাধনোদ্ভব কাঠিন্য প্রকৃতি॥<br/>আঙ্গিক বিকার লুপ্ত সহজ এখন।<br/>সরল কোমল ক্ষীণ স্বভাবে যেমন॥<br/>কিছু ন‍্যূন চারি হস্ত সম্পূর্ণ আকার।<br/>মোহন সুঠামে চলে প্রেমের জুয়ার॥<br/>সুবিশাল বক্ষঃস্থল কৃপার আলয়।<br/>দীন-হীন অনাথের আশার আশ্রয়॥<br/>জ্ঞান-সূর্য বিরাজিত ললাট প্রশস্ত।<br/>কল্পতরু করদ্বয় আজানুলম্বিত॥<br/>ঈষৎ বঙ্কিম আঁখি ধনুকের মত।<br/>করুণ কটাক্ষ শরযুক্ত অবিরত॥<br/>মনপাখী দিয়া ফাঁকি পালাতে না পারে।<br/>অনিবার্য শরাঘাত সন্ধানিলে কারে॥<br/>ধনুশরে মারি' আঁখিশরে রাখে প্রাণ।<br/>কি ধারা আঁকিতে নারি আঁখির সন্ধান॥<br/>কি কব কমলাসেব‍্য শ্রীপদ দুখানি।<br/>ভবসিন্ধু তরিবার কেবল তরণী॥<br/>শ্রীপদস্বরূপ কহি কি শকতি বল।<br/>শ্রীপদ-স্বরূপ মাত্র শ্রীপদ কেবল॥<br/>মনোমোহনিয়া ঠামে কি মিশান আর।<br/>নরভাষে নাহি আসে তিল বলিবার॥<br/>ভুবনমোহন প্রেম-লাবণ্যের ছটা।<br/>দেখেছে যে হৃদিমাঝে আছে তার আঁটা॥<br/>এ দেখা সে দেখা নয় বাহ‍্যিক নয়নে।<br/>সে দেখে দেখান যায় কৃপা-বিতরণে॥<br/>বলিতে নারিনু দেখা মরিলাম দেখে।<br/>কেহ ফুলে দেখে ফুল কেহ দেখে কাঁদে॥<br/>সুকোমল বটে প্রেম তাহে এত বল।<br/>প্রভাবে মাতায় স্বর্গ ধরা ধরাতল॥<br/>পতঙ্গ যদ‍্যপি প্রেম-অণুকণা পায়।<br/>কৈলাস বৈকুণ্ঠ স্বর্গ পলে পলে যায়॥<br/>



</p>

</div>

<div align = "center" class = "dtop">
<a href = "03_02_006.html">Prev</a> | <a target = "_top" href = "index.html">Up</a> | <a href = "03_02_008.html">Next</a>
<br/><br/><br/>
<a href = "#Top">Go to top</a>
</div>

</body>
</html>


