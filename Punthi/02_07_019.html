<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_07_018.html">Prev</a> | <a target = "_top" href = "index.html">Up</a> | <a href = "02_08.html">Next</a>
</div>

<div class = "dtop">

<p align = "center">দ্বিতীয় খণ্ড - অনুরাগে কালীদর্শন</p>

<p align = "center"><u>১৯</u></p>

<p align = "center">এইবার শ্রীপ্রভুর শিয়ড়ে গমন।<br/>বড় পিয়ারের তাঁর হৃদুর ভবন॥<br/>কামারপুকুর আর শিয়ড়ের স্থান।<br/>মাইল পাঁচেক পথ মধ্যে ব্যবধান॥<br/>একে কোমলাঙ্গ প্রভু তাহে বরিষায়।<br/>গমনের সুব্যবস্থা হয় শিবিকায়॥<br/>পল্লীগ্রামে মেঠো পথ তথাপি সুন্দর।<br/>প্রকৃতির চিত্র-লেখা আছে বহুতর॥<br/>মরি কি মধুর দৃশ্য আঁখি-বিমোহন।<br/>নীলাম্বরাকাশ চন্দ্রাতপের মতন॥<br/>বিস্তৃত ধানের ক্ষেত্র হরিৎ শ্যামল।<br/>নবীন ধানের গাছ গুচ্ছাদিসকল॥<br/>দোলাদুলি কোলাকুলি আন্দোলিত বায়।<br/>ধীরে ধীরে গায় গীত তাদের ভাষায়॥<br/>মাঝে মাঝে সরোবরে কাকচক্ষু জল।<br/>শোভে তাহে শত শত ফুল্ল শতদল॥<br/>গন্ধবহ বহে গন্ধ কমল-গৌরব।<br/>মধুকরে মত্ত করে গুনগুন রব॥<br/>ঊর্ধ্বে গতি বকপাঁতি অতীব বাহার।<br/>নীলিমা শূন্যের গলে মুকুতার হার॥<br/>প্রকৃতির প্রদর্শনী পল্লীর প্রান্তরে।<br/>দেখেন বসিয়া প্রভু শিবিকা-ভিতরে॥<br/>হেনকালে শ্রীপ্রভুর অপূর্ব দর্শন।<br/>অপূর্ব ঠাকুর যেন অপূর্ব তেমন॥<br/>বিশ্বাগার দেহ-মধ্যে প্রভুর আমার।<br/>বাহিরে আসিল দুটি কিশোর কুমার॥<br/>নয়ন-বিনোদ মূর্তি সুঠাম সুন্দর।<br/>বয়ানে লাবণ্য-কান্তি জিনি শশধর॥<br/>শিবিকার বহির্ভাগে প্রমত্ত খেলায়।<br/>কভু মৃদুমন্দ কভু দ্রুতগতি যায়॥<br/>কভু ছুটাছুটি-খেলা হাস্য পূর্ণাননে।<br/>কভু হুটোপাটি বন্য-ফুল-আহরণে॥<br/>কখন প্রান্তরে মাঠে বহু দূরে যায়।<br/>কভু শিবিকার পাশে আসে পুনরায়॥<br/>কভু বালকের মত বালক যেমন।<br/>হাস্য-পরিহাসসহ কথোপকথন॥<br/>এইরূপে বাল-চেষ্টা করি বহুতর।<br/>প্রবেশিলা শ্রীপ্রভুর দেহের ভিতর॥</p>

</div>

<div align = "center" class = "dtop">
<a href = "02_07_018.html">Prev</a> | <a target = "_top" href = "index.html">Up</a> | <a href = "02_08.html">Next</a>
<br/><br/><br/>
<a href = "#Top">Go to top</a>
</div>

</body>
</html>


