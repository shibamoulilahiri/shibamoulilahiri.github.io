<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_07_001.html">Prev</a> | <a target = "_top" href = "index.html">Up</a> | <a href = "01_07_003.html">Next</a>
</div>

<div class = "dtop">

<p align = "center">প্রথম খণ্ড - পাঠশালে অধ্যয়ন</p>

<p align = "center"><u>২</u></p>

<p align = "center">গুরুমহাশয় শুনিলেন কানে কানে।<br/>গদাই করেন যাত্রা ল'য়ে ছাত্রগণে॥<br/>পুত্রনির্বিশেষ তাঁর ছাত্র গদাধর।<br/>সোহাগ-পূর্ণিত কথা কতই আদর॥<br/>একদিন পাঠশালে শিক্ষাগুরু বলে।<br/>শুনাও কেমন যাত্রা কর সবে মিলে॥<br/>এমন নিপুণ তুমি পূর্বে জানি নাই।<br/>এত শুনি যাত্রারম্ভ করেন গদাই॥<br/>আপনি করেন গান মুখে বাদ্য বাজে।<br/>দুই হাতে দেন তাল পদদ্বয় নাচে॥<br/>গীত-বাদ্য-নৃত্য তাঁর অতি পরিপাটি।<br/>মাঝে মাঝে সং দেওয়া কিছু নাহি ত্রুটি॥<br/>হেসে হেসে মরে গুরু সহ ছাত্রগণ।<br/>কতই আনন্দ তাঁর নাহি নিরূপণ॥<br/>শুনি হাসি-রোল যারা থাকিত নিকটে।<br/>তেয়াগিয়া কার্যকর্ম পাঠশালে জুটে॥<br/>পাঠশালা হৈল ঠিক রঙ্গশালা-মত।<br/>নিত্য প্রায় গদা'য়ের যাত্রা তথা হ'ত॥<br/>গুরু-ছাত্রগণ-মধ্যে অন্য কথা নাই।<br/>কতক্ষণে আসিবেন লিখিতে গদাই॥<br/>সকলেই উদ্গ্রীব গদা'য়ের তরে।<br/>হেন গুরু-ছাত্র বন্দে অধম পামরে॥<br/>গদাই-মূরতি চিন্তা করে যেই জন।<br/>ধরি শিরে তা সবার যুগলচরণ॥<br/>কঠোর তপস্যা করি যে ধন না মিলে।<br/>কামারপুকুরবাসী তাই ল'য়ে খেলে॥<br/>গোপপাড়া আগাগোড়া কামারপুকুরে।<br/>তা সবারে নরবুদ্ধি হীনবুদ্ধি করে॥<br/>কি বুঝ কি বুঝ মন অন্য কথা নয়।<br/>শিশুরূপী ভগবান সঙ্গে রঙ্গ হয়॥<br/>ভাবিয়া দেখিতে গেলে হৃদয়মাঝারে।<br/>শরীর নিশ্চল কথা মুখে নাহি সরে॥<br/>কি হেতু শরীর স্থির বুঝে দেখ মন।<br/>কেনই বা নাহি হয় বাক্য-নিঃসরণ॥<br/>কথার এ কথা নয় ভাব আঁখি মুদে।<br/>কহিতে নারিনু দুঃখ রয়ে গেল হৃদে॥<br/>অদ্ভুত তাজ্জব অতি বিস্ময় ব্যাপার।<br/>জয় শিশুরূপী প্রভু ভবকর্ণধার॥<br/>জয় জয় চন্দ্রমণি জননী প্রভুর।<br/>জয় পিতা ক্ষুদিরাম চাটুয্যে ঠাকুর॥<br/>শ্রীরামকুমার জয় জ্যেষ্ঠ সহোদর।<br/>জয় জয় মেজভাই নাম রামেশ্বর॥<br/>জয় ধনী কামারিনী পূজিত চরণ।<br/>জয় গদা'য়ের শিশু-সহচরগণ॥<br/>জয় জয় যত প্রতিবাসী শ্রীপ্রভুর।<br/>জয় গরীয়সী ভূমি-কামারপুকুর॥<br/>জয় জয় গ্রামবাসী যত নরনারী।<br/>জয় জয় বালক-বালিকা-আদি করি॥<br/>জয় জয় পশু-পাখী গুল্ম লতাগণ।<br/>জয় পুণ্যভূমি রজ কলুষনাশন॥</p>

</div>

<div align = "center" class = "dtop">
<a href = "01_07_001.html">Prev</a> | <a target = "_top" href = "index.html">Up</a> | <a href = "01_07_003.html">Next</a>
<br/><br/><br/>
<a href = "#Top">Go to top</a>
</div>

</body>
</html>



