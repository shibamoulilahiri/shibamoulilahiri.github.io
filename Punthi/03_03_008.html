<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_03_007.html">Prev</a> | <a target = "_top" href = "index.html">Up</a> | <a href = "03_03_009.html">Next</a>
</div>

<div class = "dtop">

<p align = "center">তৃতীয় খণ্ড - হৃদয়ের ৺দুর্গোৎসবে প্রভুর জ‍্যোতিঃপথে গমন এবং মথুরের দেহত্যাগ</p>

<p align = "center"><u>৮</u></p>

<p align = "center">আশ্বিনে অম্বিকাপূজা দেশে গিয়া ঘরে।<br/>প্রবল হৃদুর ইচ্ছা উদিল অন্তরে॥<br/>শ্রীগোচরে শ্রীপ্রভুর বাসনা জানায়।<br/>বুঝিয়া আপন মনে সায় দিলা রায়॥<br/>হৃদুও আপন মনে বুঝিল তখন।<br/>প্রভুও তাহার সঙ্গে করিবে গমন॥<br/>মথুর শুনিয়া তত্ত্ব কহিল অমনি।<br/>বাবায় পূজায় ছেড়ে নাহি দিব আমি॥<br/>পূজায় হৃদুর ঘরে যাহা হবে ব‍্যয়।<br/>সে সকল দিব আমি ভক্তরাজ কয়॥<br/>বাবায় দিব না কিন্তু এই মোর কথা।<br/>হৃদয় শুনিয়া পায় হৃদয়েতে ব‍্যথা॥<br/>ঘটনার পুনরুক্তি করিতে অক্ষম।<br/>হরিষে বিষাদ-হেতু হৃদু ক্ষুণ্ণমন॥<br/>তাহারে সান্ত্বনা-বাক‍্যে কহেন ঠাকুর।<br/>কি কারণ ক্ষুণ্ণমন দুঃখ কর দূর॥<br/>নিত্য নিত্য তোর পূজা দেখিবার তরে।<br/>সূক্ষ্মদেহে আবির্ভাব হইব মন্দিরে॥<br/>পূজার দিবস-ত্রয়ে ক্ষণের সময়।<br/>দেখিতে পাইবি তুই অন‍্যে কিন্তু নয়॥<br/>এত বলি' উপদেশ দিলেন পূজার।<br/>ব্রাহ্মণ-নিয়োগে যেবা হবে তন্ত্রধার॥<br/>উপাসনা করিয়া মধ‍্যাহ্নে কেবল।<br/>খাবি মিছরির-পানা-সহ গঙ্গাজল॥<br/>যেমত কহিনু আমি করিলে এমন।<br/>নিশ্চয় অম্বিকা পূজা করিবে গ্রহণ॥<br/>শুনিয়া প্রভুর বাক্য হৃদুর পরান।<br/>ঘরে গিয়া আজ্ঞামত করে অনুষ্ঠান॥<br/>সপ্তমী-বিহিতা পূজা সাঙ্গ করি' রেতে।<br/>নীরাজন-কালে হৃদু পাইল দেখিতে॥<br/>জ‍্যোতির্ময় দেহে প্রভুদেব রামকৃষ্ট।<br/>দাঁড়াইয়া প্রতিমার পাশে ভাবাবিষ্ট॥<br/>এইরূপে তিন দিন ক্ষণের সময়।<br/>শ্রীপ্রভুর আবির্ভাব দেখিল হৃদয়॥</p>

</div>

<div align = "center" class = "dtop">
<a href = "03_03_007.html">Prev</a> | <a target = "_top" href = "index.html">Up</a> | <a href = "03_03_009.html">Next</a>
<br/><br/><br/>
<a href = "#Top">Go to top</a>
</div>

</body>
</html>


