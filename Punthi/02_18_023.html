<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_022.html">Prev</a> | <a target = "_top" href = "index.html">Up</a> | <a href = "02_18_024.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>২৩</u></p>

<p align = "center">ভক্ত-ভগবানে খেলা বড়ই সুন্দর।<br/>বৃন্দাবনে কিবা হয় শুন অতঃপর॥<br/>প্রভুর না হয় মন গঙ্গামায় ছেড়ে।<br/>আসে মথুরের সঙ্গে দক্ষিণশহরে॥<br/>হেথায় মথুর করে নানান কৌশল।<br/>কিন্তু তাহে বিন্দুমাত্র নাহি ফলে ফল॥<br/>প্রভুর স্বভাব শ্ৰীমথুর ভাল জানে।<br/>সর্বদা যুকতি করে হৃদয়ের সনে॥<br/>মাতৃভক্তি শ্রীপ্রভুর বুঝিয়া প্রবল।<br/>সংগোপনে কৈল এই যুকতি কৌশল॥<br/>হৃদয়েরে বলিলেন কহিবারে তাঁয়।<br/>কেন অনর্থক দুঃখ দিবে বৃদ্ধা মায়॥<br/>কত কাঁদিবেন তিনি শুনিলে বারতা।<br/>কি কারণ ফিরিয়া না যাবে কলিকাতা॥<br/>যথাবৎ হৃদয় করিল নিবেদন।<br/>শিহরিলা প্রভু শুনি মায়ের রোদন॥<br/>শশব্যস্তে বলিলেন চল তবে যাব।<br/>মার কাছে কলিকাতা হেথা নাহি রব॥<br/>তেমনি উঠিল যেন কথা শ্রীগোসাঁই।<br/>করিব বলিলে তাঁর আর রক্ষা নাই॥<br/>গঙ্গামাতা দেখিলেন প্রভু যান চলি।<br/>কাঁদিতে লাগিলা বলি দুলালী দুলালী॥<br/>কোথায় যাইবে তুমি দুলালী আমার।<br/>এ হেন আশ্রম মম করিয়া আঁধার॥<br/>রতনসর্বস্ব তুমি নয়নের তারা।<br/>পেয়ে কেন পুনঃ বল হব তোমা-হারা॥<br/>কাঁদিতে কাঁদিতে মাই ধরিলেন হাতে।<br/>প্রভু না পারেন আর এক পদ যেতে॥<br/>যাত্রাকাল গত হবে এই অনুমানে।<br/>অন্য হাত ধরিয়া ভাগিনা হৃদু টানে॥<br/>বিষম বিভ্রাটে প্রভু হারা বুদ্ধি বল।<br/>বালক-স্বভাব যেন রোদন সম্বল॥<br/>পরাণ-দুলালী কাঁদে দেখি গঙ্গামাতা।<br/>অন্তরে লাগিল তাঁর নিদারুণ ব্যথা॥<br/>অমনি ছাড়িয়া দিল ধরা হাত তাঁর।<br/>হৃদয় লইয়া তাঁরে হৈল আগুসার॥<br/>তাড়াতাড়ি শ্ৰীমথুর ল'য়ে ভগবান।<br/>পুনরায় কাশীধামে করিল পয়ান॥</p>

</div>

<div align = "center" class = "dtop">
<a href = "02_18_022.html">Prev</a> | <a target = "_top" href = "index.html">Up</a> | <a href = "02_18_024.html">Next</a>
<br/><br/><br/>
<a href = "#Top">Go to top</a>
</div>

</body>
</html>


