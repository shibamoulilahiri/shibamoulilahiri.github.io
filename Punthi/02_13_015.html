<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_13_014.html">Prev</a> | <a target = "_top" href = "index.html">Up</a> | <a href = "02_13_016.html">Next</a>
</div>

<div class = "dtop">

<p align = "center">দ্বিতীয় খণ্ড - মধুরভাবে সাধনা</p>

<p align = "center"><u>১৫</u></p>

<p align = "center">প্রভুর চরণাম্বুজে পাইয়া আস্বাদ।<br/>মনে মনে উঠে তাঁর উগ্রতর সাধ॥<br/>তদাদিষ্ট সকলের মঙ্গল-কারণ।<br/>যদ্যপি আড্ডায় হয় প্রভুর গমন॥<br/>শ্রীচরণ-পরশনে স্থান হবে শুদ্ধ।<br/>সাধন-ভজনে শিব মনোরথ সিদ্ধ॥<br/>যথাবৎ মনোবাঞ্ছা কহে একদিন।<br/>তখনি সম্মতি সায় দিলা ভক্তাধীন॥<br/>যথাযোগ্য আয়োজন নির্ধারিত দিনে।<br/>সসঙ্গ-বৈষ্ণব যাত্রা কাছির বাগানে॥<br/>আড্ডা-মধ্যে রূপবতী সাধিকা বিস্তর।<br/>ছোট বড় তর তম কমলনিকর॥<br/>জগৎলোচন প্রভুদেবের উদয়ে।<br/>হৃদিপদ্ম তাহাদের উঠে বিকশিয়ে॥<br/>কমল সাধিকাদের হৃদয়কমল।<br/>প্রফুল্লে তুলিল এক দিব্য পরিমল॥<br/>আমোদিত গোটা আড্ডা দিব্যতম ভাবে।<br/>নেহারে নয়ন ভরি দিনেশ শ্রীদেবে॥<br/>যত বল সূর্যালোক এত অতি কাছে।<br/>দেখিবারে দৃষ্টি শক্তিমান কেবা আছে॥<br/>তদুত্তরে বলি শুন কিবা গূঢ় মর্ম।<br/>প্রভু-দিনকরে ধরে মানিকের ধর্ম॥<br/>দিনেশে দাহিকা-শক্তি প্রবল কেবল।<br/>মানিক-আলোক হৃদি আঁখি সুশীতল॥<br/>তদুপরি দিব্য ছটা বদনে বিকাশে।<br/>ভগবৎ-প্রেমোদ্ভূত ভাবের আবেশে॥<br/>ভাবে ভরা বাহ্যহারা মুদিত নয়ন।<br/>অদৃষ্ট অশ্রুতপূর্ব অপূর্ব দর্শন॥<br/>দেহ মন প্রাণখানি কতই বিকল।<br/>আঁকিবারে চিত্রখানি ঠিক অবিকল॥<br/>অক্ষমে হাঁপিয়া মরি এত মহা দায়।<br/>যদিও প্রাণেতে ছবি না আসে ভাষায়॥<br/>ইন্দ্রিয়বিজয়ী প্রভু দেখি পরীক্ষায়।<br/>অটুট সহজ বলি বুঝিল তাঁহায়॥<br/>কর্তাভজা মতে পথে সিদ্ধ যেই জনা।<br/>অটুট সহজ নামে হন খ্যাতনামা॥<br/>দেহাধারে অধিষ্ঠান আলেক আপনি।<br/>শিষ্য-মধ্যে গুরুভাবে পূজনীয় তিনি॥<br/>তাই তারা নিজ নিজ কল্যাণের আশে।<br/>কেহ বা ইন্দ্রিয় কেহ পদাঙ্গুলি চুষে॥<br/>কেহ বা চরণতলে লুটালুটি যায়।<br/>মনোরথ-পূর্ণ-হেতু কৃপা ভিক্ষা চায়॥<br/>আবেশস্থ প্রভুদেব বাহ্য কিছু নাই।<br/>অত্যাশ্চর্য অদ্ভুত জগৎ-গোসাঁই॥<br/>সবার ঠাকুর প্রভু ব্রহ্ম সনাতন।<br/>সকলে চরণ পায় যে চায় চরণ॥<br/>রামকৃষ্ণ অবতার পরম দয়াল।<br/>হইলেও অতি ক্ষুদ্র সে পায় নাগাল॥<br/>ফল-ভারে বৃক্ষ যেন নীচে নেমে পড়ে।<br/>সেইমত প্রভুদেব করুণার ভারে॥<br/>ঢালিয়া কৃপার ধারা সাধকের দলে।<br/>ফিরিলেন সেই দিন আপনার স্থলে॥<br/>শ্রীপ্রভু অপেক্ষা তাঁর করুণার বল।<br/>যাহায় করেছে তাঁয় পুকুরের জল॥<br/>অতি সোজা অনায়াসে সহজেই মিলে।<br/>উদয় গোলোকচন্দ্র এখন ভূতলে॥<br/>দলে দলে মধুলুব্ধ মধুপের প্রায়।<br/>মহামত্ত গোটা কর্তাভজা-সম্প্রদায়॥<br/>নানান অবস্থা-ভুক্ত পুরুষ রমণী।<br/>দক্ষিণশহরে করে নিত্যই মেলানি॥<br/>সাজাইয়া ফুলহারে মনের মতন।<br/>মাঝে রাখি প্রভুদেবে করিত বেষ্টন॥<br/>এ হেন সময় আর এক কথা শুনি।<br/>গুপ্তমুখী কত শত কুলের কামিনী॥<br/>মিষ্টিসহ মিঠা ফল আনিয়া গোপনে।<br/>পরম সোহাগে দিত প্রভুর বদনে॥<br/>পরিপক্ব হ'লে ফল গাছেতে যেমন।<br/>বিবিধ স্বভাবযুক্ত বিবিধ বরণ॥<br/>অগণন বিহঙ্গম বাসা দূরদেশে।<br/>পাইয়া ফুলের গন্ধ ফল খেতে আসে॥<br/>যেমন উদর যার সেইমত খায়।<br/>ক্ষুধা মিটাইয়া পরে স্ববাসে পালায়॥<br/>ঠিক তাই নানা সম্প্রদায়ভুক্ত দল।<br/>প্রভু-বাঞ্ছাকল্পগাছে খায় পাকা ফল॥<br/>এক গাছে যত ফল একই রকম।<br/>সমান আকার বর্ণ এক আস্বাদন॥<br/>সব বিহঙ্গম তৃপ্তি নাহি পায় তায়।<br/>বিজাতীয় ফল দেখি স্থানান্তরে যায়॥<br/>কল্পগাছ তেন নয় এক গাছ বটে।<br/>ভিন্ন ভিন্ন ফল তার ভিন্ন ভিন্ন বটে॥<br/>নানা আস্বাদন নানা মিষ্টরসে ভরা।<br/>এক জাতি কত শত কে করে কিনারা॥<br/>কোন্ পাখী কটা খাবে পেটে কত বল।<br/>কল্পবৃক্ষ প্রভু তাঁয় ধরে নানা ফল॥<br/>কখন সাধনা কিবা কৈলা ভগবান।<br/>কেহ নাহি জানে তার সঠিক সন্ধান॥<br/>মানুষে বুঝিতে নারে প্রভুর সাধনা।<br/>স্বচক্ষে যাহার দেখা সেও যেন কানা॥<br/>বাউল প্রভৃতি নবরসিকের মত।<br/>ভগবানে যাইবারে যত রূপ পথ॥<br/>সকলবিদিত প্রভু আদি থেকে অন্ত।<br/>গোকুলে আরম্ভ শেষ লইয়া বেদান্ত॥<br/>শুনিয়াছি সাধা তাঁর অগণ্য সাধন।<br/>নিজে যেন গুপ্ত তেন সাধনা গোপন॥<br/>ঊনিশ রকম ভাব শ্রীঅঙ্গে খেলিত।<br/>শাস্ত্র ল'য়ে মিলাইয়া ব্রাহ্মণী দেখিত॥</p>

</div>

<div align = "center" class = "dtop">
<a href = "02_13_014.html">Prev</a> | <a target = "_top" href = "index.html">Up</a> | <a href = "02_13_016.html">Next</a>
<br/><br/><br/>
<a href = "#Top">Go to top</a>
</div>

</body>
</html>


