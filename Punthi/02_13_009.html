<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_13_008.html">Prev</a> | <a target = "_top" href = "index.html">Up</a> | <a href = "02_13_010.html">Next</a>
</div>

<div class = "dtop">

<p align = "center">দ্বিতীয় খণ্ড - মধুরভাবে সাধনা</p>

<p align = "center"><u>৯</u></p>

<p align = "center">এবে সাধনার কথা শুন দিয়া মন।<br/>কিছু দিন পরে হইল কৃষ্ণ-দরশন॥<br/>রাধা-মনোবিমোহন অপরূপ ঠাম।<br/>নবীন-নীরদকান্তি ত্রিভঙ্গিম শ্যাম॥<br/>মাথায় মোহন চূড়া বামভাগে হেলা।<br/>মৃদুমন্দ সমীরণে দুলে করে খেলা॥<br/>তিলকা-অলকাবলী কপালের তলে।<br/>কনককুণ্ডল কানে দুলু দুলু দোলে॥<br/>আকর্ণ পুরিয়া বাঁকা নয়নের টান।<br/>কটাক্ষ-হিল্লোলে ছুটে সম্মোহন-বাণ॥<br/>তিলফুল জিনি নাসা গজমতি তায়।<br/>চঞ্চল আঁখির বেগে সুমন্দ দোলায়॥<br/>মুখামৃতে সিক্ত দুটি রক্তিম অধর।<br/>মনোদাসী হাসি যাহে খেলে নিরন্তর॥<br/>কাঞ্চন-বলয় হাতে মোহন বাঁশরী।<br/>রাধা রাধা গীত-স্বরে মন করে চুরি॥<br/>দোলে গলে বনমালা সৌরভে আকুল।<br/>গুনু গুনু রবে গুঞ্জে মধুপের কুল॥<br/>নীলাভবরণ বক্ষঃ অতি সুশোভিত।<br/>কুসুম-ভূষণসহ চন্দনে চর্চিত॥<br/>কটিতটে গুঞ্জবেড়া পিঠে পীত ধটি।<br/>পীতবাস পরিধানে অতি পরিপাটি॥<br/>কনক-নূপুর শোভা করে রাঙা পায়।<br/>সুমধুর রুনুঝুনু বাদ্য বাজে তায়॥<br/>ভুবনমোহন রূপাকর কৃষ্ণরায়।<br/>উদিয়া প্রভুর অঙ্গে অমনি মিশায়॥<br/>যখন যে মূর্তি হয় প্রভুর গোচর।<br/>শ্রীপ্রভুর দেহ যেন তাহাদের ঘর॥<br/>আপনে আপনি প্রভু দেখেন এখন।<br/>তিনিই শ্রীকৃষ্ণ নিজে রাধিকারমণ॥<br/>ভাবাযুক্তে ভাবাতীতে সগুণ-নির্গুণে।<br/>সাধনা মধুরভাবে ইতি এইখানে॥</p>

</div>

<div align = "center" class = "dtop">
<a href = "02_13_008.html">Prev</a> | <a target = "_top" href = "index.html">Up</a> | <a href = "02_13_010.html">Next</a>
<br/><br/><br/>
<a href = "#Top">Go to top</a>
</div>

</body>
</html>


