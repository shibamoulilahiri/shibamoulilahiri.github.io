<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_17_006.html">Prev</a> | <a target = "_top" href = "index.html">Up</a> | <a href = "02_17_008.html">Next</a>
</div>

<div class = "dtop">

<p align = "center">দ্বিতীয় খণ্ড - স্বদেশ-যাত্রা</p>

<p align = "center"><u>৭</u></p>

<p align = "center">অতঃপর হৈল কিবা শুনহ আখ্যান।<br/>রামকৃষ্ণ-লীলা-কথা অমৃতসমান॥<br/>ব্রাহ্মণীর ব্যবহারে এখানে হৃদয়।<br/>প্রভুর ইচ্ছায় হৈল ক্রুদ্ধ অতিশয়॥<br/>মনের মালিন্য বৃদ্ধি পায় দিনে দিনে।<br/>প্রকাশ না হয় গুমুরিয়া রহে মনে॥<br/>বর্ষণের আগে যেন প্রকৃতির ধারা।<br/>নীরব নীরব ভাব সুস্থিরা গম্ভীরা॥<br/>এখানে তেমতি ঠিক ব্রাহ্মণী হৃদয়ে।<br/>নাহি ঐক্য নাহি বাক্য ক্রোধে ভারী দুয়ে॥<br/>ভক্তবর শ্রীনিবাস শাঁখারীর জাতি।<br/>ভগবৎ-ভক্ত তেঁহ প্রভুপদে মতি॥<br/>প্রভুপদে মতি-রতি ইষ্টের সমান।<br/>বাল্যখণ্ডে গাইয়াছি যতেক আখ্যান॥<br/>দিনেকে ব্রাহ্মণাবাসে প্রভুর গোচর।<br/>উপনীত হৈল চিনু ভকতপ্রবর॥<br/>আজি তার মনে মনে উগ্রতর সাধ।<br/>পাইবে ঠাকুর রঘুবীরের প্রসাদ॥<br/>প্রকাশ করিয়া কথা কহিল এখন।<br/>ইষ্টগোষ্ঠী সকলেই হরষিত মন॥<br/>একে ভক্ত তাহে পুনঃ বৃদ্ধক বয়েস।<br/>তদুপরি প্রভুপদে পিরীতি অশেষ॥<br/>ব্রাহ্মণ-বাটীতে নাই আনন্দের ওর।<br/>ঈশ্বরীয় লীলারসে বিভোর বিভোর॥<br/>সদানন্দ প্রভু তথা সবার অগ্রণী।<br/>তত্ত্বরসামোদী সঙ্গে আছেন ব্রাহ্মণী॥<br/>ভক্তসঙ্গে শ্রীপ্রভুর আনন্দের হাট।<br/>না দেখিলে বুঝিবার নাহি মিলে বাট॥<br/>মরি কিবা শ্রীপ্রভুর মোহন মূরতি।<br/>মৃদুমন্দ হাস্য-সহ শ্রীবদন-দ্যুতি॥<br/>ঈষৎ বঙ্কিম আঁখি হিল্লোলে তাহার।<br/>ঈষৎ রক্তিমাধর কিবা চমৎকার॥<br/>পীযূষপূরিত যাহে ভাতে পল্লীবুলি।<br/>প্ৰফুল্ল করিতে তত্ত্ব কুসুমের কলি॥<br/>ভক্ত-অলি মত্ততর তার পরিমলে।<br/>আনন্দে বিভোর নিজ সত্তা যায় ভুলে॥<br/>তত্ত্বরস-মধু পান করে নিরন্তর।<br/>নীরব নীরব নাহি গুনগুন্ স্বর॥<br/>প্রভুর হাটের কথা নহে বর্ণিবার।<br/>যে দেখেছে ডুবেছে সে কে বলিবে আর॥</p>

</div>

<div align = "center" class = "dtop">
<a href = "02_17_006.html">Prev</a> | <a target = "_top" href = "index.html">Up</a> | <a href = "02_17_008.html">Next</a>
<br/><br/><br/>
<a href = "#Top">Go to top</a>
</div>

</body>
</html>


