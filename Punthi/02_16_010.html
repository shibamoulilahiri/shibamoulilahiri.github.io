<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_16_009.html">Prev</a> | <a target = "_top" href = "index.html">Up</a> | <a href = "02_17.html">Next</a>
</div>

<div class = "dtop">

<p align = "center">দ্বিতীয় খণ্ড - বিবিধ ভাব-প্রদর্শন</p>

<p align = "center"><u>১০</u></p>

<p align = "center">এইবারে মনে তাঁর হইল স্মরণ।<br/>যাবতীয় সাঙ্গোপাঙ্গ পারিষদগণ॥<br/>রোদন করেন কত বসিয়া নির্জনে।<br/>একে একে স্মরি যত অন্তরঙ্গগণে॥<br/>সন্ধ্যাকালে শাঁক-ঘণ্টা বাজিলে মন্দিরে।<br/>তাড়াতাড়ি উঠিতেন ছাদের উপরে॥<br/>উচ্চৈঃস্বরে ডাকিতেন প্রিয় ভক্তগণে।<br/>আয় কে কোথায় আমি আছি এইখানে॥<br/>মথুর এতেক শুনি প্রভুদেবে কন।<br/>কই বাবা কোথা আছে তব ভক্তগণ॥<br/>কেন নিত্য নিত্য ডাক এত কষ্ট করি।<br/>একা আমি হাজার ভক্তের বল ধরি॥<br/>যদি কেহ থাকে বাবা আনহ সত্বর।<br/>রাখিব পরম যত্নে মাথার উপর॥<br/>ভক্তগণে প্রভুর অদ্ভুত আকর্ষণ।<br/>টানে প্রিয় সখা বায়ু আগুন যেমন॥<br/>বাহ্যিক দর্শনে একা বহ্নিশিখা জ্বলে।<br/>গোপনে পবনে ডাকে কৌশলের কলে॥<br/>সে কল কৌশলাঙ্গিত মানুষে না জানে।<br/>উপমায় চুম্বক লোহায় যেন টানে॥<br/>অলক্ষ্যেতে আকর্ষণ দেখিবারে নাই।<br/>ভক্তগণে হেন টানে টানেন গোসাঁই॥<br/>যেমন শ্রীপ্রভুদেব ভক্ত-অবতার।<br/>তেমতি সুগুপ্ত যত ভকত তাঁহার॥<br/>কাদা-মাটি-মাখা দেখে মহা আবরণে।<br/>রেখেছেন প্রভুদেব পরম গোপনে॥<br/>অদ্ভুত প্রভুর লীলা দেখে দুলে মন।<br/>ভক্ত-সংজোটন-কাণ্ডে পাবে বিবরণ॥<br/>চন্দ্র-সূর্য প্রভু তারা যত ভক্তজনা।<br/>এত আলো তবু লোকে ঠিক যেন কানা॥<br/>কেহ দৃষ্টিহীন রেতে কেহ দিনমানে।<br/>ধন্য মেঘমায়া ঢাকে সূর্যের কিরণে॥<br/>যাদুকর-শিরোমণি প্রভু গুণধাম।<br/>জ্বালিয়া সূর্যের বাতি আঁধার দেখান॥<br/>চক্ষুষ্মান কেবল তাঁহার ভক্তগণ।<br/>সম্প্রদায়ী ভাব মম না বুঝিও মন॥<br/>সাঙ্গোপাঙ্গ পারিষদ আত্মগণ তাঁর।<br/>জীব নহে ভক্ত মাত্র মানুষ আকার॥<br/>ভক্তগণ তাঁর জন ভক্তদের তিনি।<br/>বারে বারে সঙ্গে যাওয়া-আসা মর্ত্যভূমি॥<br/>গৃহিণী গৃহেতে যেন সাজায় ভাণ্ডার।<br/>তখনি আনেন যবে যাহা দরকার॥<br/>তেমতি সাজান আছে ভক্ত শ্রীপ্রভুর।<br/>কেহ কিছু সন্নিকটে কেহ কিছু দূর॥<br/>ফেলিলে প্রলোভী চার জলের ভিতরে।<br/>একবারে মৎস্যগণ নাহি আসে চারে॥<br/>প্রভুর প্রকট-কাল সন্নিকট-প্রায়।<br/>চারের চৌদিকে ভক্ত ঘুরিয়া বেড়ায়॥<br/>ভক্তিলোভী প্রভুভক্ত দিব্য চক্ষুষ্মান।<br/>অধম অন্ধেরে এবে দেহ চক্ষুদান॥<br/>কেমন খেলিলা প্রভু ভক্তগণ লৈয়া।<br/>সাধারণ মানবের চক্ষে ধূলা দিয়া॥<br/>বিবরিয়া তৃতীয় খণ্ডেতে গাব গান।<br/>গাইবারে যদি শক্তি দেন ভগবান॥<br/>জয় জগমুগ্ধকর ব্রাহ্মণ-মূরতি।<br/>পরম ঈশ্বর বিভু ব্রহ্মাণ্ডের পতি॥<br/>অগতির গতি তুমি পতিতপাবন।<br/>ত্রিতাপ-সন্তাপ-বিঘ্ন-বাধাবিনাশন॥<br/>ভবত্রাস মায়াপাশে করহ নিস্তার।<br/>জয় প্রভু রামকৃষ্ণ ভবকর্ণধার॥<br/>লোচন-আঁধার দূর করহ গোসাঁই।<br/>যেন চোখে দেখে লীলা দিবারাতি গাই॥<br/>বাতে নহে বিচলিত শিখার মতন।<br/>অভয়-চরণে যেন মত্ত হয় মন॥</p>

</div>

<div align = "center" class = "dtop">
<a href = "02_16_009.html">Prev</a> | <a target = "_top" href = "index.html">Up</a> | <a href = "02_17.html">Next</a>
<br/><br/><br/>
<a href = "#Top">Go to top</a>
</div>

</body>
</html>


