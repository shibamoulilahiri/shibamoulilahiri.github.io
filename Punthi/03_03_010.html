<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_03_009.html">Prev</a> | <a target = "_top" href = "index.html">Up</a> | <a href = "03_03_011.html">Next</a>
</div>

<div class = "dtop">

<p align = "center">তৃতীয় খণ্ড - হৃদয়ের ৺দুর্গোৎসবে প্রভুর জ‍্যোতিঃপথে গমন এবং মথুরের দেহত্যাগ</p>

<p align = "center"><u>১০</u></p>

<p align = "center">সমাপিয়ে পূজোৎসব আপনার ঘরে।<br/>ফিরিয়া আসিল হৃদু প্রভুর গোচরে॥<br/>এল গেল শীত গ্রীষ্ম যেইমত হয়।<br/>দারুণ বরষাগত ভীষণাতিশয়॥<br/>আবরি দিনেশ-কায়া নীরদের দল।<br/>তর্জন-গর্জনে ঢালে অবিরত জল॥<br/>উথলিলা ভাগীরথী গেরুয়া-বসনা।<br/>উন্মাদিনী-বেশ সিন্ধুসঙ্গম-বাসনা॥<br/>অতি বেগবতী গতি কুটি দু'ফালিয়ে।<br/>ব‍্যাকুল-পরানে ছুটে দুকূল ভাসায়ে॥<br/>শীতল জলের কণা করিয়া ধারণ।<br/>পবনের বেগে ছুটে আপনি পবন॥<br/>স্বাস্থ্যভঙ্গ জীবগণে নানা রোগ ধরে।<br/>কালাগত শ্রীমথুর শয্যাগত জ্বরে॥<br/>দিন দিন বৃদ্ধি পীড়া ঔষধ না মানে।<br/>বিকারেতে পরিণত সাত-আট দিনে॥<br/>শহরেতে যাবতীয় চিকিৎসকগণ।<br/>বিফল প্রয়াসে হৈল হতাশ এখন॥<br/>স্নেহের ভাজন এত যদিও মথুর।<br/>দেখিবারে একদিনও না গেলা ঠাকুর॥<br/>হৃদয় প্রেরিত নিত‍্য মথুরের ঘরে।<br/>দিনের ঘটনা তত্ত্ব আনিবার তরে॥<br/>সময়ের সঙ্গে রোগ হয় বাড়াবাড়ি।<br/>ক্রমে পরে বাক্-রোধ গতিহীন নাড়ী॥<br/>তাড়াতাড়ি আত্মীয়েরা সকলেই জুটে।<br/>তীরস্থ করিতে যায় ল'য়ে কালীঘাটে॥<br/>শেষদিন মথুরের হইয়া বিদিত।<br/>হৃদয়েও প্রভু নাহি করিলা প্রেরিত॥<br/>অপরাহ্ণ সমাগত হইল যখন।<br/>দুই-তিন ঘণ্টা প্রভু ভাবে নিমগন॥<br/>দক্ষিণশহরে রাখি' আপন শরীর।<br/>জ‍্যোতির্ময় পথে সূক্ষ্মে হইলা হাজির॥<br/>পরান-প্রতিম ভক্তে প্রেরণ-কারণে।<br/>আকাঙ্ক্ষিত দেবীলোকে রথ-আরোহণে॥<br/>ভাবভঙ্গে ঠাকুরের যবে বাহ‍্যজ্ঞান।<br/>সন্ধ্যা প্রায় সমাগত যায় দিনমান॥<br/>হৃদয়ে ডাকিয়ে তবে প্রভুদেব কন।<br/>শ্রীশ্রীমাতা অম্বিকার অনুচরীগণ॥<br/>মথুরে লইয়া রথে দেবীলোকে গেল।<br/>শুনিয়া স্তম্ভিত হৃদু দাঁড়িয়ে রহিল॥<br/>পুরীতে চাকরি করে কর্মচারীগণ।<br/>গিয়াছিল কালীঘাটে বিষণ্ণবদন॥<br/>নিশীথে ফিরিয়া আসি' দিল সমাচার।<br/>সাধের মথুর নাহি ইহলোকে আর॥<br/>দ্বাদশবৎসরব‍্যাপী শ্রদ্ধা সযতনে।<br/>ছিল ভক্ত অনুরক্ত প্রভুর সেবনে॥<br/>সাধিয়া লীলার কর্ম যে জন্য জনম।<br/>স্বস্থানে পয়ান কৈল কালিকা-ভুবন॥<br/>মথুর হৃদয় দোঁহে নন্দিভৃঙ্গীদ্বয়।<br/>মথুর সেবিল অর্থে সামর্থ্যে হৃদয়॥</p>

</div>

<div align = "center" class = "dtop">
<a href = "03_03_009.html">Prev</a> | <a target = "_top" href = "index.html">Up</a> | <a href = "03_03_011.html">Next</a>
<br/><br/><br/>
<a href = "#Top">Go to top</a>
</div>

</body>
</html>


