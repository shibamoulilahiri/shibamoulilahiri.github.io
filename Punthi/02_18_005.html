<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_004.html">Prev</a> | <a target = "_top" href = "index.html">Up</a> | <a href = "02_18_006.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>৫</u></p>

<p align = "center">পথিমধ্যে এক ঠাঁই বিস্তৃত প্রান্তরে।<br/>অনাথ দরিদ্র বহু লোক বাস করে॥<br/>পত্রের কুটীর বাঁধা তাও দুলে বায়।<br/>তরুতলস্থিত সেই হেতু রক্ষা পায়॥<br/>অন্ন বিনা জীর্ণ-শীর্ণ রুগ্নকলেবর।<br/>অনায়াসে গোনা যায় বুকের পাঁজর॥<br/>পরিধেয় শতগ্রন্থি মলিন বসন।<br/>এত খাট তাও নহে লজ্জা-আবরণ॥<br/>মূর্তিমান দরিদ্রতা তথা বিদ্যমান।<br/>দেখিয়া দয়াল প্রভু করুণানিধান॥<br/>রোদন করেন কত নাহিক অবধি।<br/>গদগদ স্বরে কন শ্যামায় সম্বোধি॥<br/>ত্রিলোকপালিনী তুমি তুমি বিশ্বেশ্বরী।<br/>কি বিচার মা তোমার বুঝিতে না পারি॥<br/>তোমার কর্মের মর্ম বুঝা অতি ভার।<br/>কারও ভাতে দুধ চিনি নানা উপচার॥<br/>অন্ন বিনা কেহ শীর্ণ দড়িবাটে আঁতে।<br/>দিনান্তেও এক মুঠা নাহি পায় খেতে॥<br/>দীনবন্ধু প্রভুদেব কাঙালের ধন।<br/>অহেতুক কৃপানিধি দারিদ্র্যভঞ্জন॥<br/>অনাথের নাথ প্রভু দ্রবিয়া অন্তরে।<br/>ধীরে ধীরে বলিলেন ভক্ত শ্রীমথুরে॥<br/>কখন না দেখি শুনি কাঙালী এমন।<br/>যথাসাধ্য কর অন্ন-বস্ত্র বিতরণ॥<br/>এদের মতন দুঃখী নাহি ত্রিসংসারে।<br/>বলিতে বলিতে জল দু'নয়নে ঝরে॥<br/>দুঃখী-দীনে যদি তব না দ্রবে অন্তর।<br/>কি হেতু কহিবে জীবে দয়ার সাগর॥<br/>জয় জয় দীনবন্ধু কাঙালের হরি।<br/>যে দীনে উপজে দয়া তারে নমঃ করি॥<br/>যে তোমার দয়াপাত্র সে কিসে কাঙালী।<br/>সার্থক জীবন তায় রত্নবান বলি॥<br/>যে যে কাঙালীকে দেখি শ্রীনয়নে বারি।<br/>জনে জনে তে সবার পদযুগ ধরি॥<br/>কাঙালীর বেশমাত্র কাঙালী কেমনে।<br/>ভাগ্যবান সুরপূজ্য এবে ধরাধামে॥<br/>অমূল্য শ্রীপাদপদ্ম দরশন-আশে।<br/>বিরলেতে করে বাস কাঙালীর বেশে॥<br/>মনোবাঞ্ছা পূর্ণ আজি শ্রীপ্রভু দুয়ারে।<br/>অন্ন-বস্ত্রদান-হেতু কহিলা মথুরে॥<br/>মথুর তাহাই করে যে আজ্ঞা যখন।<br/>জানি না এবারে তেঁহ বুঝিল কেমন॥<br/>উত্তরে প্রভুর প্রতি ভক্তবর কয়।<br/>কোথা পাব এত অর্থ বহু হবে ব্যয়॥<br/>দয়ালস্বভাব তুমি দয়ার সাগর।<br/>পরদুঃখে দ্রবে তব করুণ অন্তর॥<br/>এত দরিদ্রের দুঃখ করিতে মোচন।<br/>কোথায় পাইব বাবা রাশি রাশি ধন॥<br/>তুমি নাহি জান বাবা অর্থের মরম।<br/>তাই কহ করিবারে এ হেন করম॥<br/>ঠাকুর ঈষৎ কষ্টে কন আর বার।<br/>রাজেশ্বরী মাতা সৃষ্টি তাঁহার ভাণ্ডার॥<br/>নিজস্ব কাহারও নাই এক কড়া কড়ি।<br/>যার কাছে ধন সেই মায়ের ভাণ্ডারী॥<br/>মায়ের ভাণ্ডারী মাত্র তুমি একজন।<br/>আজ্ঞা তাঁর কর অন্ন-বস্ত্র বিতরণ॥<br/>ওরে শালা আমি তোর কাশী নাহি যাব।<br/>অনাথ কাঙালী এরা এইখানে রব॥<br/>এত শুনি শ্ৰীমথুর কহিল তখন।<br/>অবশ্য করাব বাবা কাঙালী-ভোজন॥<br/>অবিলম্বে পাঠাইল পত্রিকা ভবনে।<br/>প্রেরণ করিতে বস্ত্র বস্তা বস্তা কিনে॥<br/>চর্ব্য চূষ্য লেহ্য পেয় প্রচুর প্রচুর।<br/>আয়োজন করিলেন ভক্ত শ্ৰীমথুর॥<br/>



</p>

</div>

<div align = "center" class = "dtop">
<a href = "02_18_004.html">Prev</a> | <a target = "_top" href = "index.html">Up</a> | <a href = "02_18_006.html">Next</a>
<br/><br/><br/>
<a href = "#Top">Go to top</a>
</div>

</body>
</html>


