<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_02_007.html">Prev</a> | <a target = "_top" href = "index.html">Up</a> | <a href = "03_02_009.html">Next</a>
</div>

<div class = "dtop">

<p align = "center">তৃতীয় খণ্ড - পেনেটির মহোৎসবে আগমন এবং কলুটোলায় চৈতন্য-আসন-গ্রহণ</p>

<p align = "center"><u>৮</u></p>

<p align = "center">সেইমত প্রভুদেব আপনার বলে।<br/>প্রমত্ত হইয়া মত্ত করিলা সকলে॥<br/>প্রভুসনে সঙ্কীর্তনে পেয়ে পরা রুচি।<br/>লোকজনে করে মনে আরো নাচি নাচি॥<br/>এইরূপে প্রভুদেব নাচি কতক্ষণ।<br/>ভাবাবেশে করিলেন আসন গ্রহণ॥<br/>যে আসন ছিল পাতা গোউর-উদ্দেশে।<br/>নীরবে দেখয়ে সবে দাঁড়ায়ে চৌপাশে॥<br/>আপনাতে আপনার শক্তি-সংবরণ।<br/>করিতে লাগিলা ক্রমে প্রভু নারায়ণ॥<br/>যতই সংবর তত আসে বাহ‍্যজ্ঞান।<br/>শ্রীপ্রভুর লীলা-কথা অপূর্ব আখ্যান॥<br/>প্রতিশ্রুত ছিলা প্রভু গৌর-অবতারে।<br/>নামিতে হইবে পুনঃ দুবার আসরে॥<br/>গোপনে প্রথম বার এই আগমন।<br/>দীন-দুঃখী-দ্বিজবেশ করিয়া ধারণ॥<br/>নমস্তে ব্রাহ্মণরূপী গুপ্ত অবতার।<br/>পতিত-পাবন ভবসিন্ধুকর্ণধার॥<br/>নমস্তে শ্রীগদাধর চাটুয‍্যে-নন্দন।<br/>চন্দ্রমণি-গর্ভজাত অনাথশরণ॥<br/>নমস্তে শ্রীরামকৃষ্ণ তাপহারী নাম।<br/>সৎবুদ্ধি-শান্তিদাতা কল‍্যাণনিধান॥<br/>নমস্তে পরমহংস লীলা-আখ্যাধারী।<br/>পুরুষ-প্রধান বিভু বিপদ-নিবারী॥<br/>নমস্তে সাধনপ্রিয় ত‍্যাগিশিরোমণি।<br/>ভকতবৎসল ভক্ত-প্রাণ অন্তর্যামী॥<br/>নমস্তে সমস্ত-ধর্মসমন্বয়কারী।<br/>ভক্তচিতবিরঞ্জন হৃদয়বিহারী॥<br/>নমস্তে সর্বজ্ঞ গুপ্ত নিরক্ষর-বেশ।<br/>জ্ঞান-ভক্তি-প্রেম-মুক্তিদাতা পরমেশ॥<br/>নমস্তে শ্রীগুরুরূপ পথপ্রদর্শক।<br/>ভিন্ন-ভিন্ন-ধর্মাশ্রয়ী সবার নায়ক॥<br/>নমস্তে সিদ্ধাত্মা যোগী তাপস-আচার।<br/>বাহ‍্যিক-লক্ষণ-হীন সহজ আকার॥<br/>নমস্তে শ্রীপ্রভুদেব বঙ্কিমনয়ন।<br/>দুর্লভ চৈতন্যদাতা তমো-বিনাশন॥<br/>নমস্তে কোমল অঙ্গ সুঠাম মূরতি।<br/>ভক্তবাঞ্ছাকল্পতরু দয়াল প্রকৃতি॥<br/>নমস্তে মধুর-কণ্ঠ জিনি বাঁশীস্বর।<br/>জনমনোমোহনিয়া রসের সাগর॥<br/>নমস্তে যুগাবতার ব্রহ্মসনাতন।<br/>লীলাপ্রিয় লীলাশক্তি শ্রীঅঙ্গে ধারণ॥<br/>যে শক্তিতে বিমোহন ছিল দর্শকেরা।<br/>প্রভু-শক্তি সংবরণে হয় শক্তিহারা॥<br/>বুঝিল মানুষে হেন না হয় সম্ভব।<br/>শাস্ত্রজ্ঞ মর্মজ্ঞ যাঁরা আছিল নীরব॥<br/>সামান্য মনুষ্যাধারে নহে সাধ‍্য কার।<br/>করিবারে গোউরের আসনাধিকার॥<br/>ভাল মন্দ সদসৎ সর্বঠাঁই রহে।<br/>নিজ নিজ বুদ্ধিমত ভিন্ন কথা কহে॥<br/>অভক্ত পাষণ্ডিদল গর্দভের মত।<br/>অজ্ঞান-রজক-ভার বহে অবিরত॥<br/>সমাগত বহু ভক্ত হয় অবতারে।<br/>লোলুপ-মধুপ-সম ভক্তিহেতু ঘুরে॥<br/>যদিও পাষণ্ড করে তার মধ্যে বাস।<br/>স্বভাবের মলিনতা কভু নহে নাশ॥<br/>অঙ্গার করিলে ধৌত শতবার জলে।<br/>কালিমা-বরণ নাহি যায় কোন কালে॥<br/>অমাবস্যা-রাত্রে যেন চাঁদ অসম্ভব।<br/>তেন পাষণ্ডীর হৃদে ভক্তির উদ্ভব॥<br/>যেন দেখি কমল-আঁখি জটাধারী রাম।<br/>একপক্ষে রুষে রক্ষ করিতে সংগ্রাম॥<br/>তেমতি অভক্তদল প্রভু-ভগবানে।<br/>সমাসীন দেখি তাঁহে গোউর-আসনে॥<br/>নিকটে বৈষ্ণব যত করিয়া শ্রবণ।<br/>নিন্দাবাদ-প্রতিবাদ করে বিলক্ষণ॥<br/>প্রভু কিবা করিলেন শুন অতঃপর।<br/>রামকৃষ্ণ-লীলাকথা সুধার সাগর॥<br/>যেই বস্তু প্রভুদেব সেই গোরারায়।<br/>গোউরের হয় নিন্দা প্রভুর নিন্দায়॥<br/>এ নিগূঢ় তত্ত্ববোধে বঞ্চিত যে জন।<br/>অর্থাৎ চিনে না কেবা প্রভু নারায়ণ॥<br/>চৈতন্য-চরণে কিছু ভক্তি হৃদিমাঝে।<br/>জানে নাই তাই প্রভুদেবে নাহি ভজে॥<br/>প্রভুর করিয়া নিন্দা করেছে প্রমাদ।<br/>অজ্ঞানজনিত দোষ মহা-অপরাধ॥<br/>জীবহিত সদাব্রত গুণের আকর।<br/>ক্ষমার সাগর যেন দয়ার সাগর॥<br/>



</p>

</div>

<div align = "center" class = "dtop">
<a href = "03_02_007.html">Prev</a> | <a target = "_top" href = "index.html">Up</a> | <a href = "03_02_009.html">Next</a>
<br/><br/><br/>
<a href = "#Top">Go to top</a>
</div>

</body>
</html>


