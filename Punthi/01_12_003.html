<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_12_002.html">Prev</a> | <a target = "_top" href = "index.html">Up</a> | <a href = "01_12_004.html">Next</a>
</div>

<div class = "dtop">

<p align = "center">প্রথম খণ্ড - কালীপূজা ও রমণীর বেশধারণ</p>

<p align = "center"><u>৩</u></p>

<p align = "center">জটিলা-কুটিলা-ভাবে ভরা যেই জন।<br/>মুরলীর গানে গণে কুলিশ-নিস্বন॥<br/>বলাবলি করে দূরে সন্দেহ অন্তর।<br/>যুবতীর দলে কিবা করে গদাধর॥<br/>গৃহস্বামী সীতানাথ রুক্মিণীর পিতা।<br/>গদা'য়ে যে বুঝে ইষ্ট পরমদেবতা॥<br/>ভক্তিমান সুবিশ্বাসী তাঁয় গিয়া বলে।<br/>কি করেন গদাধর তাঁহার বাকুলে॥<br/>গালে হাত সীতানাথ কয় হাসি হাসি।<br/>জান না কি গদাধর অকলঙ্ক শশী॥<br/>হেন তিনি যতক্ষণ থাকেন ভবনে।<br/>করে চিত আলোকিত আনন্দ-কিরণে॥<br/>বালক কেবল যেন বালক-আকার।<br/>পবিত্র মূরতি নানা গুণের আধার॥<br/>মত্ত হয়ে যে সময় গুণগাথা রটে।<br/>তখনি অমনি আর পাঁচজন জুটে॥<br/>সবে মিলে গুণগাথা করে আন্দোলন।<br/>শ্রুতি-মিঠে গদা'য়ের বাল্য-বিবরণ॥<br/>কেহ কয় মহাশয় আমাদের ঘর।<br/>গত মাসে তিন দিন ছিলা গদাধর॥<br/>অমিয়-বরষী কথা শুনিয়া শ্রবণে।<br/>আছিলাম সুখে মত্ত নরনারীগণে॥<br/>ব্যস্ত হয়ে অন্যে কহে মমালয়ে স্থিতি।<br/>গত পক্ষে ছিলা দুই দিন দুই রাতি॥<br/>আনন্দের পরিসীমা নহে বলিবার।<br/>যথায় গদাই বসে আনন্দ-বাজার॥<br/>অন্ধকার মোর ঘর ফিরে এলে পরে।<br/>দিবারাতি কাঁদে প্রাণ গদা'য়ের তরে॥<br/>তৃতীয় ততই ব্যস্ত কহিতে কাহিনী।<br/>গদা'য়ে পাইয়ে কিবা ভুগেছেন তিনি॥<br/>প্রিয়-দরশন গুণনিধি গদাধর।<br/>হেরিলে হরয়ে তাপ জুড়ায় অন্তর॥<br/>ধন-পুত্র-নাশ-শোক সন্তাপ ভীষণ।<br/>গদাই-দর্শনে করে সব নিবারণ॥<br/>দ্বেষিগণে কথা শুনে মহা লজ্জা পায়।<br/>উক্ত কথা পরিহাস বলিয়া উড়ায়॥</p>

</div>

<div align = "center" class = "dtop">
<a href = "01_12_002.html">Prev</a> | <a target = "_top" href = "index.html">Up</a> | <a href = "01_12_004.html">Next</a>
<br/><br/><br/>
<a href = "#Top">Go to top</a>
</div>

</body>
</html>



