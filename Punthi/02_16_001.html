<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_16_000.html">Prev</a> | <a target = "_top" href = "index.html">Up</a> | <a href = "02_16_002.html">Next</a>
</div>

<div class = "dtop">

<p align = "center">দ্বিতীয় খণ্ড - বিবিধ ভাব-প্রদর্শন</p>

<p align = "center"><u>১</u></p>

<p align = "center">সমাপ্ত প্রভুর এবে সাধন-ভজন।<br/>সাধু-ভক্ত-সনে কৈল খেলা আরম্ভন॥<br/>এ সময় আসে এক পণ্ডিতপ্রবর।<br/>নারায়ণ শাস্ত্রী নাম জয়পুরে ঘর॥<br/>বাল্যাবধি শাস্ত্র-পাঠে অনুরাগী মন।<br/>অস্ফুট বিরাগযুক্ত ব্রাহ্মণনন্দন॥<br/>গুরুগৃহে অবস্থান ব্রহ্মচারিবেশে।<br/>পঁচিশ বৎসর কাল আয়াস অশেষে॥<br/>ষড়্দর্শনের মধ্যে পাঁচ কৈলা সায়।<br/>এখন কেবলমাত্র বাকি আছে ন্যায়॥<br/>পরস্পরা শুনিলেন শাস্ত্রজ্ঞ-সমীপে।<br/>প্রসিদ্ধ প্রসিদ্ধ নৈয়ায়িক নবদ্বীপে॥<br/>তাই নবদ্বীপে হয় তাঁর আগমন।<br/>সাত বৎসরের মধ্যে ন্যায় সমাপন॥<br/>স্বদেশাভিমুখে যাত্রা মনে মনে আশা।<br/>ঘটনার চক্রে হৈল এইখানে আসা॥<br/>অতি মনোরম স্থান ভাগীরথী-তীর।<br/>সুন্দর পুরীতে দেবদেবীর মন্দির॥<br/>সেবা রাগাদির কত বন্দোবস্ত তায়।<br/>সদরে সন্ন্যাসী ত্যাগী অতিথিশালায়॥<br/>ভাণ্ডারেতে নানাদ্রব্য বহু পরিমাণে।<br/>প্রসাদার্থ দীন-দুঃখী লোকারণ্য দিনে॥<br/>শোভমান পুষ্পোদ্যান কত ফুল তায়।<br/>গন্ধবহ চারিদিকে সৌরভ ছুটায়॥<br/>সর্বোপরি শান্তিময় পঞ্চবটীতল।<br/>ত্রিতাপ-সন্তপ্ত চিত পরশে শীতল॥<br/>দিব্যভাব-পরিপূর্ণ যোগীর লালসা।<br/>ধীর স্থির সুগম্ভীর বৈরাগ্যের বাসা॥<br/>প্রভুর তপস্যা-তেজে সচৈতন্য স্থল।<br/>তিল-আশে কর্মে তথা তালবৎ ফল॥<br/>অপার কৃপার সিন্ধু প্রভু ভগবান।<br/>জীবহিত সদাব্রত কল্যাণনিদান॥<br/>পাপভারাক্রান্ত-জীব-উদ্ধারের হেতু।<br/>সহিয়া অশেষ কষ্ট কৈলা কত সেতু॥<br/>অকূল পাথার ভবজলধির মাঝে।<br/>হীনবল জীব পারে যাইবে সহজে॥<br/>হেন সোজা পথে যেতে তবু যে অক্ষম।<br/>তার জন্যে কৈলা কল্পবৃক্ষের রোপণ॥<br/>ওরে মন শুন কল্পবৃক্ষ কারে বলে।<br/>তাই পায় যে যা চায় বসি যার তলে॥<br/>মূল কল্প-বৃক্ষ প্রভু বুঝিয়া আপনে।<br/>বহুদিন নরদেহে রহে ধরাধামে॥<br/>জীবের কল্যাণে করি সাধন-ভজন।<br/>কল্পবৃক্ষ পঞ্চবট করিলা রোপণ॥<br/>ঈশ্বরের তত্ত্ব-আশে যদি কোন জনে।<br/>সরল অন্তরে খুঁজে সজল নয়নে॥<br/>এই পঞ্চবটতলে শ্রীহস্তে রোপিত।<br/>মনোরথ পূর্ণ তার হইবে নিশ্চিত॥</p>

</div>

<div align = "center" class = "dtop">
<a href = "02_16_000.html">Prev</a> | <a target = "_top" href = "index.html">Up</a> | <a href = "02_16_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>


