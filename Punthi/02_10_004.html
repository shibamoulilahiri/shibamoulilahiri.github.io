<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_10_003.html">Prev</a> | <a target = "_top" href = "index.html">Up</a> | <a href = "02_10_005.html">Next</a>
</div>

<div class = "dtop">

<p align = "center">দ্বিতীয় খণ্ড - হলধারীর সঙ্গে রঙ্গ ও মথুরকে শিবকালী-রূপ-প্রদর্শন</p>

<p align = "center"><u>৪</u></p>

<p align = "center">হলধারী একদিন কহে আরবার।<br/>তমোগুণময়ী দেবী কালিকা তোমার॥<br/>তাঁহাকে ভজিলে নাহি হবে কোন ফল।<br/>উন্নতির পথে কাঁটা দিতেছ কেবল॥<br/>বড়ই লাগিল কথা শ্রীপ্রভুর প্রাণে।<br/>বিশেষতঃ আপনার ইষ্টনিন্দা শুনে॥<br/>তখন না কহি কিছু প্রভু গুণমণি।<br/>কালীর মন্দির-মুখে চলিলা অমনি॥<br/>মাতৃগতপ্রাণ প্রভু সজল নয়নে।<br/>কন মাতা অম্বিকায় কাতর বচনে॥<br/>তুই কি তামসী দেবী হলধারী কয়।<br/>শেলের সমান কথা প্রাণে নাহি সয়॥<br/>সত্য তত্ত্ব কহ মোরে স্বরূপ তোমার।<br/>বুঝাইয়া দিলা শ্যামা ছাওয়ালে তাঁহার॥<br/>মায়ের বচন শুনি হ'য়ে উল্লসিত।<br/>দাদার সম্মুখে ত্বরা হইল উপনীত॥<br/>তখন বসিয়ে দাদা পূজার আসনে।<br/>বিষ্ণুর মন্দিরে বিষ্ণুপূজার কারণে॥<br/>সম্মুখেতে পুঞ্জীকৃত পূজোপকরণ।<br/>নৈবেদ্যাদি ফল মূল কুসুম চন্দন॥<br/>স্কন্ধে তাঁর আরোহণে বসিলা ঠাকুর।<br/>রুষিয়া গর্জিয়া কন সম্মুখে বিষ্ণুর॥<br/>কি বুঝিয়া কহ মাকে তামসী কালিকা।<br/>মা আমার সর্বেশ্বরী জগতপালিকা॥<br/>সৃষ্টিস্থিতিলয়-কর্মে ত্রিগুণধারিণী।<br/>গুণাতীতে তিনি পূর্ণব্রহ্ম-সনাতনী॥<br/>ভাবাবিষ্ট ঠাকুরের স্কন্ধে আরোহণে।<br/>দাদার চৈতন্যোদয় পরশের গুণে॥<br/>স্বীকার করিল তবে প্রভুর বচন।<br/>প্রভুতে কালিকাবেশ করে দরশন॥<br/>সম্মুখস্থ কুসুমাদি চন্দনে মাখিয়ে।<br/>প্রভুর শ্রীপদে দেয় অঞ্জলি ভরিয়ে॥<br/>ভাবাবেশ-ভঙ্গে প্রভু ফিরিলা স্বস্থানে।<br/>আমূল বৃত্তান্ত হৃদু শুনিলেন কানে॥<br/>কিছুক্ষণ পরে তবে হৃদয় বিস্মিত।<br/>হলধারী যেথা তথা হয় উপনীত॥<br/>শ্রুত ঘটনাদি যত কহিল তাঁহাকে।<br/>তবে কেন বল পেয়েছে ভূতে মামাকে॥<br/>তদুত্তরে হলধারী হৃদয়েরে কন।<br/>গদায়ের ঈশ্বরাবেশ কৈনু দরশন॥<br/>কালীর মন্দিরে আমি যে সময়ে যাই।<br/>জানি না আমায় কিবা করেন গদাই॥<br/>বুঝিতে না পারি কিছু করিয়া বিচার।<br/>এ অতি বিচিত্র কাণ্ড বিচিত্র ব্যাপার॥<br/>কতই মা কৈল খেলা লীলার প্রাঙ্গণে।<br/>শ্রীপ্রভুর লীলারঙ্গ শ্রীপ্রভুই জানে॥</p>

</div>

<div align = "center" class = "dtop">
<a href = "02_10_003.html">Prev</a> | <a target = "_top" href = "index.html">Up</a> | <a href = "02_10_005.html">Next</a>
<br/><br/><br/>
<a href = "#Top">Go to top</a>
</div>

</body>
</html>


