<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_019.html">Prev</a> | <a target = "_top" href = "index.html">Up</a> | <a href = "02_18_021.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>২০</u></p>

<p align = "center">একদিন নিধুবনে প্রভু গুণমণি।<br/>সাক্ষাতে পাইলা এক অপূর্ব রমণী॥<br/>সৌন্দর্যে অপূর্ব নয় গুণ নিরুপম।<br/>অনুরাগ কান্তি মাখা হৃদি সুশোভন॥<br/>বয়সে প্রাচীনা নাহি কটিতে বসন।<br/>একমাত্র আল্ফি গায় লজ্জা-আবরণ॥<br/>হৃদিখানি একেবারে গোপীভাবে ভরা।<br/>বয়স্কা যদিও ভাবে বালিকার পারা॥<br/>গলায় পুঁটুলি বাঁধা শালগ্রাম তায়।<br/>যেমন শ্রীপ্রভুদেবে দেখিল তথায়॥<br/>আনন্দে বিভোর ডাকে দুই হাত তুলি।<br/>আইস আইস ঘরে দুলালী দুলালী॥<br/>কত ভাগ্য তোমার পাইনু দরশন।<br/>দুলালী দেখিয়া হৈল সার্থক জীবন॥<br/>কভু নহে পরিচিত শ্রীপ্রভুর সনে।<br/>বুঝ মন দুলালী বলিয়া ডাকে কেনে॥<br/>ভক্তবাঞ্ছাকল্পতরু প্রভু ভগবান।<br/>যেরূপ যে চায় তায় সেরূপ দেখান॥<br/>আজীবন ব্রজে বাস দুলালী বাসনা।<br/>মহাভাবময়ী রাই কনক-বরণা॥<br/>সেই শ্রীরাধার মূর্তি প্রভু-অঙ্গে দেখে।<br/>হাত তুলি দুলালী বলিয়া তাই ডাকে॥<br/>সকল বিদ্যার পরিচয় দেওয়া চলে।<br/>পরীক্ষার্থী দেয় যেন পরীক্ষার স্থলে॥<br/>গুরুদত্ত বিদ্যা নাহি আসে পরীক্ষায়।<br/>কি বলিবে কি লিখিবে কি আছে ভাষায়॥<br/>কি দেখান কি শিখান প্রভু নারায়ণ।<br/>কিরূপ আকার তার বরণ গঠন॥<br/>কিবা আস্বাদন কেহ বলিতে না পারে।<br/>আপনে করিয়া ভোগ আপনে পাসরে॥<br/>এহেন নারীর কথা না হয় বর্ণন।<br/>রাধারূপে প্রভু যারে দিলা দরশন॥<br/>গঙ্গামাতা নাম তাঁর ছিল বৃন্দাবনে।<br/>তাঁরে খুশী ব্রজবাসী জনে জনে চিনে॥<br/>প্রভুরে দেখিয়া চক্ষু ঝরে অনিবার।<br/>দুলালী দুলালী বই বাক্য নাহি আর॥<br/>অবশ আগোটা অঙ্গ শক্তি নাহি চলে।<br/>প্রসারিয়া বাহু যায় করিবারে কোলে॥<br/>রবি শশী দেখি যেন উথলে জলধি।<br/>প্রভুরে পাইয়া তেন গঙ্গামার হৃদি॥<br/>প্রভুও তেমতি প্রীত পেয়ে গঙ্গামাতা।<br/>ধন্য ধন্য শ্রীপ্রভুর ভক্তবৎসলতা॥<br/>যাহার যেমন সাধ সে ভাবে মিটান।<br/>ভক্তবাঞ্ছাকল্পতরু প্রভু ভগবান॥<br/>কোথা ভক্তচূড়ামণি মথুর বিশ্বাস।<br/>সসঙ্গ ব্রাহ্মণী কোথা নাহিক তল্লাস॥<br/>আছে কেহ অন্য আর কিছু নাহি মনে।<br/>গোটা দিন কেটে যায় মাইর আশ্রমে॥<br/>হৃদয় লইয়া অন্ন তথায় যোগায়।<br/>রাত্রি এলে প্রভুদেবে আনিত বাসায়॥<br/>মাইর উপরে তাঁর বড় হৈল টান।<br/>প্রত্যূষে উঠিয়া হয় আশ্রমে পয়ান॥<br/>মাই বিনা অন্য সব হইল অপর।<br/>আশ্রম হইল যেন আপনার ঘর॥<br/>অতি পুলকিত মাই বসাইয়া কোলে।<br/>নানাবিধ ভোজ্য দেন শ্রীবদনে তুলে॥<br/>উদর পূরায়ে তাঁরে করায়ে ভোজন।<br/>পশ্চাৎ করেন মহাপ্রসাদ গ্রহণ॥<br/>ভোজন করিয়া প্রভু মাইর আশ্রমে।<br/>ভ্রমিতেন হেথা সেথা হৃদয়ের সনে॥<br/>নানা স্থানে ইচ্ছামত করিয়া ভ্রমণ।<br/>সেই আশ্রমেতে হয় পুনরাগমন॥</p>

</div>

<div align = "center" class = "dtop">
<a href = "02_18_019.html">Prev</a> | <a target = "_top" href = "index.html">Up</a> | <a href = "02_18_021.html">Next</a>
<br/><br/><br/>
<a href = "#Top">Go to top</a>
</div>

</body>
</html>


