<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_17_010.html">Prev</a> | <a target = "_top" href = "index.html">Up</a> | <a href = "02_17_012.html">Next</a>
</div>

<div class = "dtop">

<p align = "center">দ্বিতীয় খণ্ড - স্বদেশ-যাত্রা</p>

<p align = "center"><u>১১</u></p>

<p align = "center">পরদিন চুপে চুপে অতি প্রাতে উঠি।<br/>প্রভুরে লইয়া যায় জয়রামবাটী॥<br/>আনন্দের ওর নাই প্ৰতিবাসিগণে।<br/>গদাই জামাই আসিছেন বার্তা শুনে॥<br/>এগিয়া যাইয়া পথে যত নারীগণ।<br/>বারে বারে বন্দি আমি সবার চরণ॥<br/>আনিলেন আলয়েতে প্রভু গুণমণি।<br/>পথে পথে জলধারা-সহ শঙ্খধ্বনি॥<br/>জামাই আনিতে নাই দেশে হেন রীতি।<br/>জলধারা শঙ্খধ্বনি অদ্ভুত ভারতী॥<br/>কিভাবে করিল হেন রমণীর গণ।<br/>প্রভুর আগমন-দিনে বিধান নূতন॥<br/>ভক্তির মূলক নহে মঙ্গল-আচার।<br/>প্রভুদেব ক্ষিপ্তপ্রায় জ্ঞান সবাকার॥<br/>নাহি রামকৃষ্ণ-ভক্তি কিছুই এখানে।<br/>বিষয়ী বিষয়ে মত্ত চাষা যত গ্রামে॥<br/>রক্ষা কর কৃপাময়ী জগৎজননী।<br/>তুমি মা লেখাও পুঁথি তাই লিখি আমি॥<br/>মা তোমার জন্মভূমি মহাতীর্থধাম।<br/>জড় কি চেতন তথা সকলে প্রণাম॥<br/>ভাগ্যবান ভাগ্যবতী নরনারীগণ।<br/>হেলায় দুবেলা দেখে অভয়চরণ॥<br/>নাহি রামকৃষ্ণভক্তি নাম নাহি লয়।<br/>এবা কিবা ভাব ভেবে হয়েছি বিস্ময়॥<br/>বিশুষ্ক হৃদয়ভাব ভাব-দরশনে।<br/>কি খেলা বুঝায়ে দেহ সুমূর্খ-সন্তানে॥<br/>জগতের চাঁদা মামা তাহার কিরণ।<br/>সমভাবে সকলের উপর পতন॥<br/>পূজ্য হেয় স্থানাস্থান বিচারবিহীনে।<br/>তেমতি আনন্দময় শ্রীপ্রভু যেখানে॥<br/>পূর্ণানন্দ নিজে প্রভু আনন্দ-আধার।<br/>যথায় উদয় তথা আনন্দ-বাজার॥<br/>নারীগণে দরশনে রসভাষে তাঁয়।<br/>প্রভু নাহি দেন কান কোনই কথায়॥<br/>মুখে শ্যামাগুণগান তালি দেয় কর।<br/>নৃত্য করে পদদ্বয় বড়ই সুন্দর॥<br/>বদনমণ্ডলে শোভা অপরূপ খেলে।<br/>বুক বেয়ে কোঁচার কাপড় কাঁধে ঝুলে॥<br/>



</p>

</div>

<div align = "center" class = "dtop">
<a href = "02_17_010.html">Prev</a> | <a target = "_top" href = "index.html">Up</a> | <a href = "02_17_012.html">Next</a>
<br/><br/><br/>
<a href = "#Top">Go to top</a>
</div>

</body>
</html>


