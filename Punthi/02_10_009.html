<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_10_008.html">Prev</a> | <a target = "_top" href = "index.html">Up</a> | <a href = "02_11.html">Next</a>
</div>

<div class = "dtop">

<p align = "center">দ্বিতীয় খণ্ড - হলধারীর সঙ্গে রঙ্গ ও মথুরকে শিবকালী-রূপ-প্রদর্শন</p>

<p align = "center"><u>৯</u></p>

<p align = "center">একদিন প্রভুদেব শিবের মন্দিরে।<br/>করেন মহিম্নঃস্তোত্র পাঠ ধীরে ধীরে॥<br/>মহেশ-মাহাত্ম্যগাথা স্তোত্র বিরচিত।<br/>তাহাতে শ্রীপ্রভুদেব হন ভাবান্বিত॥<br/>তখন ভুলিয়া স্তব উচ্চৈঃস্বরে কন।<br/>ওগো মহাদেব তব মহিমা-কথন॥<br/>কেমনে কহিব আমি কি শক্তি আমার।<br/>গণ্ড বেয়ে দুনয়নে বহে অশ্রুধার॥<br/>শুনিয়া রোদনরোল যে যেখানে ছিল।<br/>ব্যাপার জানিতে সেথা আসিয়া জুটিল॥<br/>উন্মত্ত পাগল প্রভু তাহাদের চোখে।<br/>রহস্য-কৌতুকবৎ দাঁড়াইয়া দেখে॥<br/>নানাজনে কহে নানা উপহাস করি।<br/>কেহ কয় আজি বড় কাণ্ড বাড়াবাড়ি॥<br/>কেহ কয় এমন কোথাও নাহি দেখি।<br/>কেহ বলে শিবের ঘাড়েতে চড়ে নাকি॥<br/>কেহ কয় কাছে গিয়া সামালো সামালো।<br/>হাত ধ'রে বাহিরেতে টেনে আনা ভাল॥<br/>শুভযোগ শ্ৰীমথুর আজি এইখানে।<br/>আসিছেন দ্রুতগতি কোলাহল শুনে॥<br/>সসম্ভ্রমে ভৃত্যগণে ছেড়ে দিল বাট।<br/>যেখানে জমিয়াছে মানুষের হাট॥<br/>দেখিল মন্দিরমধ্যে গুণাকর রায়।<br/>ভাবেতে বিভোরচিত্ত শিবমহিমায়॥<br/>মথুর দেখিয়া চিত্র মুগ্ধ অতিশয়।<br/>নীরব আলেখ্যবৎ দাঁড়াইয়া রয়॥<br/>একজন কর্মচারী কহে যুক্তিমতে।<br/>টানিয়া আনিতে দেবে মন্দির হইতে॥<br/>বিরক্তিব্যঞ্জক স্বরে কহেন মথুর।<br/>কার সাধ্য শ্রীঅঙ্গ পরশে শ্রীপ্রভুর॥<br/>মাথার উপরে মাথা যে জনার আছে।<br/>সেই যেন এ সময় যায় ওঁর কাছে॥<br/>পশ্চাতে আসিল বাহ্য ভাব-অবসানে।<br/>দেখেন লোকের হাট বসেছে পেছনে॥<br/>তন্মধ্যে মথুরানাথ সবার অগ্রণী।<br/>বালকের মত ত্রস্ত হ'য়ে গুণমণি॥<br/>কহিলেন মথুরের মুখপানে চেয়ে।<br/>করে কি ফেলেছি কিছু বেসামাল হ'য়ে॥<br/>মথুর কহিল অগ্রে করিয়া প্রমাণ।<br/>তুমি তো করিতেছিলে শিবস্তুতি গান॥<br/>না বুঝিয়া কর্ম-মর্ম যদি কোনজনে।<br/>তোমারে বিরক্ত করে সেই সে কারণে॥<br/>সাবধানে সসতর্কে হেথা বহুক্ষণ।<br/>দাঁড়াইয়া আছি আমি দ্বারীর মতন॥<br/>ধন্য ধন্য শ্ৰীমথুর ধন্য ধন্য তুমি।<br/>তোমার শাশুড়ী ধন্য রানী রাসমণি॥<br/>তোমার গৃহিণী ধন্য জগদম্বা নাম।<br/>তোমাদের যেহ কেহ সকলে প্রণাম॥</p>

</div>

<div align = "center" class = "dtop">
<a href = "02_10_008.html">Prev</a> | <a target = "_top" href = "index.html">Up</a> | <a href = "02_11.html">Next</a>
<br/><br/><br/>
<a href = "#Top">Go to top</a>
</div>

</body>
</html>


