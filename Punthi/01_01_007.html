<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_01_006.html">Prev</a> | <a target = "_top" href = "index.html">Up</a> | <a href = "01_01_008.html">Next</a>
</div>

<div class = "dtop">

<p align = "center">প্রথম খণ্ড - শ্রীপ্রভুর জন্মকথা</p>

<p align = "center"><u>৭</u></p>

<p align = "center">পিতা মাতা প্রতিবাসী বুঝিতে না পারে।<br/>শিশুরূপী ভগবান কত খেলা করে॥<br/>একদিন আইঠাকুরানী লয়ে ছেলে।<br/>সূর্য-তাপ দেন গায় শোয়াইয়া কোলে॥<br/>বিশ্বম্ভর-আবেশ হইল শিশু-গায়।<br/>কোলে ছেলে বড় ভারী আই টের পায়॥<br/>অসহ্য দেখিয়া থোন কুলার উপরে।<br/>সশয্যা সে কুলাখান চড়চড় করে॥<br/>কি হোল কি হোল বলি করেন রোদন।<br/>নিশ্চল সুস্থির শিশু বিহীন-স্পন্দন॥<br/>কুলা হ'তে পুনঃ কোলে লইবার তরে।<br/>বার বার ঠাকুরানী কত চেষ্টা করে॥<br/>কোন মতে উঠাইতে না পারে বাছনি।<br/>তখন ব্যাকুলপ্রাণে কাঁদেন জননী॥<br/>শুনিয়া রোদন-ধ্বনি যে যথায় ছিল।<br/>সন্নিধানে ত্বরান্বিত আসিয়া জুটিল॥<br/>আইঠাকুরানী কন ছেলে কেন ভারী।<br/>কুলা হ'তে কোলে আর উঠাতে না পারি॥<br/>অদূরে নিম্বের এক বড় বৃক্ষ আছে।<br/>তায় বাসা ব্রহ্মদৈত্য শিশুরে ধরেছে॥<br/>মনে এই অনুমান করি লোকজন।<br/>ভুতুড়িয়া আনিবারে পাঠায় তখন॥<br/>কাঁদুনি গাহিয়া মন্ত্র ভুতুড়িয়া বলে।<br/>হালকা হইল শিশু উঠাইল কোলে॥<br/>আরদিন ছেলে রাখি গৃহকাজে যান।<br/>শয্যা-সন্নিকটে এক আছিল উনান॥<br/>আগুন না ছিল তায় ছিল মাত্র পাঁশ।<br/>তখন ছেলের বয়ঃ দুই-তিন মাস॥<br/>বিছানা হইতে ছেলে গিয়াছেন সরে।<br/>অর্ধেক উনানমধ্যে অর্ধেক বাহিরে॥<br/>সুকান্তি শিশুর গায় চাঁদ হারে দেখে।<br/>লুটালুটি যায় ভূঁয়ে ধুলা ছাই মেখে॥<br/>ছুটাছুটি আসে আই দেখিয়া ব্যাপার।<br/>পরাণ-পুতুলি যথা লুটায় তাঁহার॥<br/>অতি চীৎকার করি উঠাইয়া কোলে।<br/>বলেন কি হেতু দেখি দীর্ঘকায় ছেলে॥<br/>এই শোয়াইয়া গেছি বিছানা-উপর।<br/>কে বল ফেলিল লয়ে উনান-ভিতর॥<br/>কেমনে হইল ছেলে দীর্ঘতর কায়।<br/>এই ছোট দেখে রেখে গেছি বিছানায়॥<br/>এতেক কহিয়া যবে কাঁদেন জননী।<br/>শুনি ধেয়ে উতরিল ধনী কামারিনী॥<br/>গরজিয়া কামারিনী বলিল বচন।<br/>মা হইয়া অমঙ্গল কহ কি কারণ॥<br/>দাও দাও ছেলে মোরে গা ঝাড়িয়া দিব।<br/>যদি কিছু হ'য়ে থাকে মন্তরে মারিব॥<br/>এত বলি লয়ে করে মন্ত্র-উচ্চারণ।<br/>তখনি হইল ছেলে পূর্বের মতন॥<br/>কেবা ধনী কামারিনী নন্দরানী-প্রায়।<br/>অদ্ভুত রমণী দেখি প্রভুর লীলায়॥<br/>শিশুরূপী ভগবান চাটুয্যে-ভবনে।<br/>আরম্ভ করিলা খেলা যেন আসে মনে॥<br/>বিচিত্র প্রভুর খেলা অবোধ্য আভাস।<br/>পিতা মাতা প্রতিবাসী সবার তরাস॥<br/>দিনে দিনে তিন-চারি মাস হৈল গত।<br/>ঘটনা ঘটিল এক অতি অদ্ভুত॥<br/>সংসারের কার্যে আই যান গৃহান্তরে।<br/>পঞ্চম মাসের শিশু শোয়াইয়া ঘরে॥<br/>ফিরে আসি দেখে আই নিজ ছেলে নাই।<br/>মশারিপ্রমাণ আরজন তাঁর ঠাঁই॥<br/>উচ্চৈঃস্বরে ডাকে আই পতিরে সম্ভাষি।<br/>বিছানায় ছেলে নাই দেখনা গো আসি॥<br/>এ কেবা রয়েছে শুয়ে অতি দীর্ঘকায়।<br/>দেখ কে লইল বল আমার বাছায়॥<br/>ব্রাহ্মণ ভয়ার্ত হয়ে যান ত্বরান্বিতে।<br/>প্রবেশিলা সেই ঘরে ভার্যার সহিতে॥<br/>দেখেন শুইয়া খেলে আপন বাছনি।<br/>তুলে কোলে দেন মাই আইঠাকুরানী॥<br/>বিস্ময়া ভার্যায় দেখি দ্বিজবর ক'ন।<br/>যা দেখেছ সত্য, আছে তাহার কারণ॥<br/>কদাচ এসব কথা না কবে কাহারে।<br/>অসম্ভব এসব সম্ভব নহে নরে॥<br/>শাবাশ মায়ার খেলা যাই বলিহারি।<br/>হৃদয়ে উদয় যাহা বর্ণিতে না পারি॥<br/>ঐশ্বর্য ভুলিয়া গেল ব্রাহ্মণ-ব্রাহ্মণী।<br/>সস্নেহে দেখেন বারবার মুখখানি॥<br/>ঘন ঘন দেন চুম্ব বদন-কমলে।<br/>নয়নের ধারা ব'য়ে পড়ে বক্ষঃস্থলে॥</p>

</div>

<div align = "center" class = "dtop">
<a href = "01_01_006.html">Prev</a> | <a target = "_top" href = "index.html">Up</a> | <a href = "01_01_008.html">Next</a>
<br/><br/><br/>
<a href = "#Top">Go to top</a>
</div>

</body>
</html>



