<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_08_003.html">Prev</a> | <a target = "_top" href = "index.html">Up</a> | <a href = "02_08_005.html">Next</a>
</div>

<div class = "dtop">

<p align = "center">দ্বিতীয় খণ্ড - তান্ত্রিক-সাধনা</p>

<p align = "center"><u>৪</u></p>

<p align = "center">অগ্রে দিয়া ভোগ-রাগ পশ্চাৎ ব্রাহ্মণী।<br/>প্রসাদ পাইয়া তবে খান অন্নপানি॥<br/>হয়েছে ভোগের বেলা প্রভু তেকারণ।<br/>ভাগিনা হৃদয়ে ডাকি বলিলা বচন॥<br/>মনের মতন সিধা দেহ আনাইয়া।<br/>সঙ্গে আছে শালগ্রাম তাঁহার লাগিয়া॥<br/>পঞ্চবটতলে তবে সিদা লয়ে যায়।<br/>ভোগহেতু ডাল-লুচি ত্বরিতে বনায়॥<br/>কি জানি কি ভাবে তাঁর ঝুরে দুনয়ন।<br/>ভোগের কারণ লুচি বনায় যখন॥<br/>নিবেদন করে যবে মুদি দুটি আঁখি।<br/>ভোগসহ শালগ্রাম সম্মুখেতে রাখি॥<br/>এমন সময় প্রভুদেব ভগবান।<br/>চুপে চুপে গিয়া দুই হাতে লুচি খান॥<br/>ব্রাহ্মণী খুলিয়া আঁখি যে সময় চায়।<br/>প্রভুর স্বরূপ অঙ্গে দেখিবারে পায়॥<br/>তায় খান দত্ত ভোগ শ্রীমুখকমলে।<br/>ধেয়া ধেয়া নাচে মাগী পঞ্চবটতলে॥<br/>ধিয়ানে দেখিনু যাঁরে পাইলাম তাঁয়।<br/>এত বলি শালগ্রাম ফেলিল গঙ্গায়॥<br/>আনন্দের সীমা নাই তাঁহার অন্তরে।<br/>হেরিয়া দুর্লভ ধন প্রত্যক্ষগোচরে॥<br/>যাঁর জন্য ত্যাজিয়াছে আত্মীয়-স্বজন।<br/>সহি শীত তাপ কৈলা বিস্তর সাধন॥<br/>ভবসুখে জলাঞ্জলি দিয়া যাঁর তরে।<br/>ক্ষুধাতৃষ্ণাতুরা অনাথিনী-সম ঘুরে॥<br/>সর্বস্ব রতন যাঁরে করিয়া সিদ্ধান্ত।<br/>অন্বেষণে ঘাঁটিয়াছে পুরাণাদি তন্ত্র॥<br/>অর্জন-উপায় ভাবি সাধন-ভজন।<br/>কত করে অনাহারে না যায় বর্ণন॥<br/>আঁখি-বারি অনিবার সুদীর্ঘ নিঃশ্বাস।<br/>দারুণ যন্ত্রণা বাক্যে না হয় প্রকাশ॥<br/>বিষম মরমভেদী হতাশ তাড়না।<br/>মুহূর্তে মুহূর্তে হৃদে শেলের বেদনা॥<br/>অকাতরে সহিয়াছে সে কোমল প্রাণে।<br/>দিয়া পাতি নিজ ছাতি ভবের তুফানে॥<br/>এ হেন সাগরছেঁচা নিধি পেলে করে।<br/>যে সুখ উদয়ে তাহা কে বর্ণিতে পারে॥<br/>আনন্দে উন্মত্তা-প্রায় ব্রাহ্মণী এখন।<br/>বাৎসল্যে হৃদয় ভরা চাহে ঘনে ঘন॥<br/>দেখিবারে শ্রীপ্রভুর শ্রীমুখকমল।<br/>সাধে বাদী হৈল নিজ নয়নের জল॥</p>

</div>

<div align = "center" class = "dtop">
<a href = "02_08_003.html">Prev</a> | <a target = "_top" href = "index.html">Up</a> | <a href = "02_08_005.html">Next</a>
<br/><br/><br/>
<a href = "#Top">Go to top</a>
</div>

</body>
</html>


