<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_13_001.html">Prev</a> | <a target = "_top" href = "index.html">Up</a> | <a href = "02.html">Next</a>
</div>

<div class = "dtop">

<p align = "center">প্রথম খণ্ড - খেলাছলে আসন-প্রদর্শন</p>

<p align = "center"><u>২</u></p>

<p align = "center">ভক্তবাঞ্ছাকল্পতরু প্রভু গদাধর।<br/>যে ভক্তে যা চায়, দায় তাঁহার উপর॥<br/>সঙ্গে খেলিবারে চায় যত সঙ্গিগণ।<br/>করিবারে তাহাদের বাসনা পূরণ॥<br/>রচিলা নূতন খেলা সময়ের মত।<br/>অতি মনোহর প্রভু গদাই-চরিত॥<br/>মোহিত বিমুগ্ধ-চিত যত সঙ্গিগণ।<br/>প্রভুর নূতন খেলা করি দরশন॥<br/>যোগাসন যতগুলি যোগিজনে জানা।<br/>প্রভুর প্রচুরভাবে সব আছে জানা॥<br/>সুদীর্ঘজীবনযুক্ত ঋষি-মুনিগণ।<br/>সে আসন অভ্যাসেতে আগোটা জীবন॥<br/>কাটায় অশেষরূপ সুখ পরিহরি।<br/>ফল মূল জল কিংবা বাতাহার করি॥<br/>তবু নহে সিদ্ধকাম বৃথা শ্রম যায়।<br/>তাহাই করেন প্রভু কথায় কথায়॥<br/>যোগেশ-দুঃসাধ্য সেই অসাধ্য-সাধনা।<br/>স্বতঃসিদ্ধ শ্রীপ্রভুর সব ভাল জানা॥<br/>ঘরে ভরা নানা নিধি আছয়ে যাঁহার।<br/>তখনি বাহির করে ইচ্ছা যবে তাঁর॥<br/>অনন্ত রতনাগার দেহ শ্রীপ্রভুর।<br/>দেবের দুর্লভ দ্রব্য প্রচুর প্রচুর॥<br/>দেশের মানুষে কিবা বুঝিবে আসন।<br/>চাষে খাটে মোটা লোক নিরক্ষর জন॥<br/>ধর্মশাস্ত্র-অধ্যয়নে বুদ্ধি বিপরীত।<br/>ব্যাকরণে সন্ধি জানে সে অতি পণ্ডিত॥<br/>আসন কাহারে কয় কি আছে আসনে।<br/>কি ব্রাহ্মণ কি বৈষ্ণব কেহ নাহি জানে॥<br/>আসনের নাম দেশে এই বলবৎ।<br/>সংগ্রাম-কৌশল-কার্য কুস্তি কসরত॥<br/>হেনভাবে করিতেন আসন গোসাঁই।<br/>যে দেখে সে বুঝে যেন অঙ্গে অস্থি নাই॥<br/>দর্শকেরা বুদ্ধিহারা পাষাণের প্রায়।<br/>বলেন গদাই হেন শিখিল কোথায়॥<br/>নিকটস্থ গ্রামে গ্রামে পড়ে গেল সাড়া।<br/>কেহ নাহি কুস্তি-পটু গদাইর পারা॥<br/>সব তত্ত্ব সুবিদিত ছিল চিনিবাস।<br/>বলিতেন প্রভুদেবে করিয়া সম্ভাষ॥<br/>বুঝেছি বুঝেছি তত্ত্ব ওরে গদাধর।<br/>এবারে উঠেছে তোর ভিতরেতে ঝড়॥<br/>যাবি চলে লীলা-স্থলে না রহিবি আর।<br/>তাই কর খেলা ছেড়ে বৈরাগ্য-বিচার॥<br/>আপ্তসাঙ্গ চিনিবাস দৃষ্টি বহুদূর।<br/>বুঝে সকলের সার গদাইঠাকুর॥<br/>যাহা দেখাইলা প্রভু কামারপুকুরে।<br/>খেলা ভিন্ন অন্য জ্ঞান কেহ নাহি করে॥<br/>বুঝাবুঝি-পক্ষে যারা ছিল আগুয়ান।<br/>ভুলিত সকল দেখি প্রভুর বয়ান॥<br/>সেই ঈশ্বরীয় মায়া যে মায়ার বলে।<br/>ব্রহ্মা-বিষ্ণু-মহেশের বুদ্ধি যায় দুলে॥<br/>হেন মায়া ল'য়ে খেলা করে গদাধর।<br/>মায়াপতি মায়াতীত পরম ঈশ্বর॥<br/>ধরি নর-কলেবর মায়ায় মোহিত।<br/>রামকৃষ্ণ শ্রীপ্রভুর বিচিত্র চরিত॥<br/>শ্রবণ-কীর্তনে নাশে মায়ার বন্ধন।<br/>স্মরণ-মননে হয় তাপ-বিমোচন॥<br/>হয় আঁখি-উন্মীলন ঘুচে অন্ধকার।<br/>ভবসিন্ধু-গোষ্পদ হেলায় হয় পার॥<br/>ভেলায় বসিয়া দেখে তরঙ্গ-তুফান।<br/>রামকৃষ্ণ-কথা হেন মঙ্গল-নিদান॥<br/>সায় বাল্য-লীলাগীত শ্রুতি-সুমধুর।<br/>গাইব দ্বিতীয়-খণ্ডে সাধনা প্রভুর॥</p>

</div>

<div align = "center" class = "dtop">
<a href = "01_13_001.html">Prev</a> | <a target = "_top" href = "index.html">Up</a> | <a href = "02.html">Next</a>
<br/><br/><br/>
<a href = "#Top">Go to top</a>
</div>

</body>
</html>



