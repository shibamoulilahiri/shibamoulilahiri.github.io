<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_04_002.html">Prev</a> | <a target = "_top" href = "index.html">Up</a> | <a href = "03_04_004.html">Next</a>
</div>

<div class = "dtop">

<p align = "center">তৃতীয় খণ্ড - শ্রীশ্রীমাতাদেবীর দক্ষিণেশ্বরে আগমন</p>

<p align = "center"><u>৩</u></p>

<p align = "center">অতিশয় কষ্টকর জাহ্নবীতে স্নান।<br/>চারি দিবসের পথ মধ্যে ব‍্যবধান॥<br/>একদিন দুইদিন তিনদিন গেল।<br/>চতুর্থে পথের মধ্যে বিপদ ঘটিল॥<br/>অটনে অভ‍্যাস নাই দেহ বলহীন।<br/>তাহে অতি পথশ্রমে গত তিন দিন॥<br/>চলিতে অক্ষম মাতা শরীর কাতর।<br/>উদয় হইল অঙ্গে ভয়ঙ্কর জ্বর॥<br/>ঘটনায় পিতা তাঁর বিপন্নাতিশয়।<br/>বিশ্রামের তরে লহে চটিতে আশ্রয়॥<br/>মাতাও নিমগ্ন হেথা বিষাদ-সাগরে।<br/>সংজ্ঞাহীন শয্যাগত নিদারুণ জ্বরে॥<br/>মনে ঐকান্তিক চিন্তা অত্যন্ত ভাবনা।<br/>শ্রীপদ-সেবনে সাধ আছিল বাসনা॥<br/>বিধি-বিড়ম্বনহেতু পুরিল না আর।<br/>কপালের দোষে, দোষ নহে বিধাতার॥<br/>হেনকালে হৈল এক অপূর্ব ঘটন।<br/>শুন রামকৃষ্ণলীলা অমৃত কথন॥<br/>বেহুঁশ হইয়া মাতা যখন পড়িয়ে।<br/>আসিয়া পাশেতে তাঁর বসে এক মেয়ে॥<br/>গায়ের বরণ কালো রূপে নিরুপম।<br/>অশ্রুত অদৃষ্টপূর্ব সুন্দর এমন॥<br/>শীতল শ্রীকর-স্পর্শ গায়ে বুলাইয়ে।<br/>সেবা করিছেন মার পাশেতে বসিয়ে॥<br/>নেহারিয়া মাতা তাঁরে করিলা জিজ্ঞাসা।<br/>তোমার কোথা হোতে হইয়াছে আসা॥<br/>তদুত্তরে কালো মেয়ে কহিলা মাতায়।<br/>দক্ষিণশহর থেকে আইনু হেথায়॥<br/>অবাক হইয়া মাতা আরবার কন।<br/>আমারও যাইতে সেথা ছিল বড় মন॥<br/>সেবিব চরণ তাঁয় দেখিব নয়নে।<br/>মনের বাসনা সাধ রয়ে গেল মনে॥<br/>মাতা কহে বটে বটে তুমি মোর কে।<br/>কালো মেয়ে কহে আমি ভগিনী সম্পর্কে॥<br/>আটকে রেখেছি তাঁরে তোমার কারণে।<br/>তুমিও আরোগ্য হয়ে যাবে সেই খানে॥<br/>এইরূপে দুইজনে কথোপকথন।<br/>ক্রমে পরে শ্রীমাতার নিদ্রা-আকর্ষণ॥<br/>মুখুয‍্যে উঠিয়া প্রাতে দেখিল মাতার।<br/>ছাড়িয়া গিয়াছে জ্বর গায়ে নাহি আর॥<br/>চলিতে আরম্ভ কৈলা চটিতে না থাকি।<br/>শেষপ্রায় আর অতি অল্প পথ বাকি॥<br/>সেদিনও স্বল্প জ্বর হইল উদয়।<br/>প্রবল পূর্বের মত আজি কিন্তু নয়॥<br/>কষ্টেসৃষ্টে রাত্রিকালে নয় ঘটিকায়।<br/>উপনীত প্রভুদেব বিরাজে যেথায়॥<br/>অকস্মাৎ সমাগতা পীড়ায় কাতর।<br/>দেখিয়া হইল প্রভু উদ্বিগ্ন-অন্তর॥<br/>আপন আবাস-গৃহে স্বতন্ত্র শয্যায়।<br/>পরম-যতন-ভরে রাখিলেন তাঁয়॥<br/>মথুরের সেবা যত্ন স্মরণ করিয়ে।<br/>কহিলেন প্রভুদেব মায়ে সম্বোধিয়ে॥<br/>এতদিন পরে তুমি আইলে হেথায়।<br/>আর কি মথুর আছে দেখিবে তোমায়॥<br/>রীতিমত চিকিৎসা ও পথ‍্যাদির গুণে।<br/>আরোগ্য হইলা মাতা তিন-চারি দিনে॥<br/>দেখি তবে প্রভুদেব তাঁর সুস্থাবস্থা।<br/>করিলেন স্বতন্তরে বাসের ব‍্যবস্থা॥</p>

<!--

03_04_004.html:
নহবৎঘরে যেথা আই ঠাকুরানী।
তাঁর কাছে একসঙ্গে রহিলা জননী॥

03_05.html:
ষোড়শী-পূজা

03_05_000.html:
জয় জয় রামকৃষ্ণ বাঞ্ছাকল্পতরু।
জয় জয় ভগবান জগতের গুরু॥
জয় জয় মাতৃদেবী জগৎ-জননী।
রামকৃষ্ণ-ভক্তিদাত্রী চৈতন্যদায়িনী॥
জয় জয় ইষ্টগোষ্ঠী জয় ভক্তগণ।
সবার চরণরেণু মাগে এ অধম॥

03_05_001.html:
শুনিলে পবিত্র চিত,&nbsp;&nbsp;&nbsp;&nbsp;&nbsp;&nbsp;&nbsp;&nbsp;রামকৃষ্ণ-লীলাগীত,
সুললিত সুধার সমান।
ভবারণ‍্য-দাবানলে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;লীলা-সংকীর্তন-ফলে,
অবহেলে মিলে পরিত্রাণ॥
দুর্বলে উপজে শক্তি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;অষ্টপাশে পায় মুক্তি,
মিলে ভক্তি মহারত্ন-ধন।
জাগে কুণ্ডলিনী সুপ্ত,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মূলাধারে দ্বার মুক্ত,
সমুদিত চৈতন্য-তপন॥
অধঃবায়ু হয় ঊর্ধ্ব,&nbsp;&nbsp;&nbsp;&nbsp;&nbsp;&nbsp;&nbsp;&nbsp;বিকশিত হৃদিপদ্ম,
প্রতিঘাতে মন মত্ত উঠে পরিমল।
নয়নের শক্তি-বৃদ্ধি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;নিরমল মন-বুদ্ধি,
চিত্তশুদ্ধি তপস‍্যার ফল॥
এ অতি গম্ভীর লীলে, স্রোত বহে অন্তঃশী

-->

</div>

<div align = "center" class = "dtop">
<a href = "03_04_002.html">Prev</a> | <a target = "_top" href = "index.html">Up</a> | <a href = "03_04_004.html">Next</a>
<br/><br/><br/>
<a href = "#Top">Go to top</a>
</div>

</body>
</html>


