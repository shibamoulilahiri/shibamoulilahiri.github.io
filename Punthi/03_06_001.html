<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_06_000.html">Prev</a> | <a target = "_top" href = "index.html">Up</a> | <a href = "03_06_002.html">Next</a>
</div>

<div class = "dtop">

<p align = "center">তৃতীয় খণ্ড - দেশে আগমন</p>

<p align = "center"><u>১</u></p>

<p align = "center">স্বদেশের ভক্ত যত পুরুষ-রমণী।<br/>সর্বদা দক্ষিণেশ্বরে করয়ে মেলানি॥<br/>দেখিবারে গুণমণি ঠাকুর গদাই।<br/>উচাটন মন ঘরে স্থির থাকে নাই॥<br/>আ মরি, কি ভালবাসা তা সবার ঘটে।<br/>প্রভুরে দেখিতে যায় তিন দিন হেঁটে॥<br/>গেঁটে নাই রৌপ্য কিংবা তাম্রখণ্ড বল।<br/>চাল চিঁড়া মুড়ি দুটি পথের সম্বল॥<br/>শ্রীপ্রভুর প্রীতিকর ভোজ্য কিছু তায়।<br/>দূরান্তর মাঠে পথে ছুটে ছুটে যায়॥<br/>ঋতুর তাড়না গায়ে কিছু নাহি মানে।<br/>তাত বাত বৃষ্টিপাত উড়ায় বিমানে॥<br/>উপায়বিহীন যারা না পাইত যেতে।<br/>মনস্তাপানলে দগ্ধ হয় দিনে রেতে॥<br/>ভক্তপ্রিয় প্রভুদেব ভক্ত তাঁর প্রাণ।<br/>কেহ নহে প্রিয়তর ভক্তের সমান॥<br/>ভক্ত-অঙ্গে অঙ্গ তাঁর ভক্তহৃদে বাস।<br/>ভক্ত-দুঃখে দুখী, ভক্ত-উল্লাসে উল্লাস॥<br/>পিতা মাতা ভাই ভক্ত, ভক্ত সহচর।<br/>ভক্তে তিনি, তাঁর ভক্ত অপরে অপর॥<br/>তাই হ'ত মাঝে মাঝে দেশে আগমন।<br/>তুষিতে স্বদেশে যত ভক্তদের মন॥<br/>স্বদেশের ভক্তসঙ্গে মধুর ব্যাভার।<br/>এ সময় হৈল দেশে আসা একবার॥<br/>সমাচার কানে যার একবার পশে।<br/>উঠে পড়ে তাড়াতাড়ি দেখিবারে আসে॥<br/>নর নারী, ছেলে বুড়া, যুবক যুবতী।<br/>কিবা উচ্চবংশোদ্ভব কিবা নীচ জাতি॥<br/>মানা নাই কুলবধূ ষোড়শবয়সী।<br/>দেখিবারে প্রভুদেব অকলঙ্ক শশী॥<br/>লজ্জা ভয় প্রভুদেবে কেহ নাহি করে।<br/>লজ্জা ভয় ঘৃণা তাঁর দরশনে হরে॥<br/>শূন্য হাত নহে, ল'য়ে যা যার বাসনা।<br/>যে আসে তাহার যেন কিছু চাই আনা॥<br/>প্ৰতিবাসী অতি খুশী নিকটস্থ গ্রামে।<br/>আসে যায় কত শত থাকে রেতে দিনে॥<br/>জীব জন্তু কেহ তাঁয় ভয় নাহি করে।<br/>পাখী এসে উড়ে বসে শ্রীঅঙ্গ-উপরে॥<br/>সবাকার ত্রাসনাশ প্রভু ভগবান।<br/>উঠিল সবার হৃদে আনন্দ-তুফান॥<br/>রঙ্গরসে তত্ত্বকথা হয় অনিবার।<br/>কিবা দিন কিবা রাতি নাহিক বিচার॥<br/>বহুমূল্য বারাণসী পাটের বসন।<br/>সোনালী রূপালী পাড় বিবিধ বরণ॥<br/>দিয়াছেন বস্তাদরে মথুর বাঁধিয়া।<br/>সাজায় হৃদয় অঙ্গ তাই পরাইয়া॥<br/>শ্রীকরে কেরয়া ধরা, খড়ম শ্রীপদে।<br/>দেখিতে না পেনু সাজ মরিলাম খেদে॥<br/>কিবা মোহনিয়া মাখা শ্রীঅঙ্গে প্রভুর।<br/>বারেক দর্শনে করে সর্বদুঃখ দূর॥<br/>দুঃখ দূর কিবা কথা এত সুখ মনে।<br/>কি ছার পদ্মের সুখ দিনেশ-দর্শনে॥<br/>শ্রীবাক্য এতহ মিঠা এত শান্তিকর।<br/>নাহি কিছু তুলনায় ধরণীভিতর॥<br/>আনন্দে বিভোর হৃদি দেখি শুনি তাঁয়।<br/>আত্মহারা সে চেহারা আঁকা নাহি যায়॥<br/>দীন দুঃখী যারা জেতে বাগ্দী চুয়াড়।<br/>ক্ষেতে খাটে ঘরে নাই খাবার যোগাড়॥<br/>মাঠে থাকে গোটা দিন শ্রম অবিরাম।<br/>পা বেয়ে গড়িয়ে পড়ে কপালের ঘাম॥<br/>বিশ্রাম নাহিক কাজে ক্রমাগত খাটে।<br/>যতক্ষণ দিনেশ না বসে গিয়া পাটে॥<br/>সন্ধ্যায় পাইলে মুক্তি ঘরে যাবে কোথা।<br/>আসিত প্রভুর কাছে শুনিবারে কথা॥<br/>এত বিমোহিত হ'ত প্রভুর বচনে।<br/>দুপ্রহর ডাকে রাত্রি ক্লান্তি নাহি জানে॥<br/>নিজ মনে বুঝ মন কি ছিল কথায়।<br/>দুরদৃষ্ট কথা মিষ্ট নাহি লাগে যায়॥<br/>বিশ্ববিমোহন বাণী শুনে বিশ্ব ভুলে।<br/>লীলাপুষ্টিহেতু মাত্র জটিলে কুটিলে॥<br/>কি করে অবস্থা মন্দ ঘরে নাহি খেতে।<br/>প্রত্যুষেতে পুনরায় যেতে হবে ক্ষেতে॥<br/>সেই সে কারণে মাত্র ঘরে যেতে হয়।<br/>অনিচ্ছা প্রভুকে ছাড়ে না ছাড়িলে নয়॥<br/>হেথা শুন কি করেন ঠাকুর গদাই।<br/>এমন দয়াল আর কোথা শুনি নাই॥<br/>



</p>

</div>

<div align = "center" class = "dtop">
<a href = "03_06_000.html">Prev</a> | <a target = "_top" href = "index.html">Up</a> | <a href = "03_06_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>


