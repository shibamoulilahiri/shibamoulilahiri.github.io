<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_12_003.html">Prev</a> | <a target = "_top" href = "index.html">Up</a> | <a href = "01_12_005.html">Next</a>
</div>

<div class = "dtop">

<p align = "center">প্রথম খণ্ড - কালীপূজা ও রমণীর বেশধারণ</p>

<p align = "center"><u>৪</u></p>

<p align = "center">আকারেতে গদাধর বালকের সাজ।<br/>নানা রঙ্গরসজ্ঞাত যেন রসরাজ॥<br/>স্ত্রীলোকের যত খেলা জানিতেন তিনি।<br/>ঘুসিম খেলার সঙ্গী গুসি নাপিতিনী॥<br/>স্ত্রীলোকের সঙ্গে খেলা হাস্য পরিহাস।<br/>প্রচুর প্রভুর তাহে আছিল উল্লাস॥<br/>কভু বকুলের ফুলে আভরণ গাঁথি।<br/>দু'হাতে পইছা বাজু শিরে ধরা সিঁথি॥<br/>পরিধানে পাছাপেড়ে বসন সুন্দর।<br/>কাঁখেতে কলসী গতি বেনেদের ঘর॥<br/>দরজায় নারীগণে ডাকিতেন এঁটে।<br/>আয় কে লো যাবি জলে সূর্য যায় পাটে॥<br/>নারীগণ ফুল্লমন দেখি গদাধর।<br/>একে একে কুড়ি দরে হয় একত্তর॥<br/>যে জনার প্রয়োজন কিছু নাই জলে।<br/>সেও কাঁখে কুম্ভ করি এসে মিশে দলে॥<br/>ধীরে ধীরে চলে জলে মাঝে গদাধর।<br/>প্রভুর বদন ঢাকা ঘোমটা-ভিতর॥<br/>পুরুষেরা যত সব বসিয়া সদরে।<br/>জলে যেতে যেই পথ, তার দুই ধারে॥<br/>কেহ না চিনিতে পারে প্রভু গদাধর।<br/>জল-হেতু কাঁখে কুম্ভ যান সরোবর॥<br/>এরূপ খেলেন প্রতিবাসিনীর সনে।<br/>ব্রজভাবোদয় হয় বাল্যলীলা শুনে॥<br/>বৃন্দার মা নামে এক ব্রাহ্মণের মেয়ে।<br/>বড় প্রীতি ছিল তাঁর প্রভুরে খাওয়ায়ে॥<br/>অন্ন-ব্যঞ্জনাদি তেঁহ করিয়া রন্ধন।<br/>হামেশা প্রভুরে করে ঘরে নিমন্ত্রণ॥<br/>বড়ই সন্তোষ প্রভু তাঁহার রন্ধনে।<br/>যাচিতেন নিমন্ত্রণ না হ'ত যে দিনে॥<br/>যার যেন সাধ তাঁরে তাই দেয় খেতে।<br/>বড় দুঃখ করে যারা অতি খাট জেতে॥<br/>খেতির মা নামে এক, জাতি সূত্রধর।<br/>বড় সাধ ঘরে বসে খান গদাধর॥<br/>বলিতে নাহিক শক্তি প্রকাশিতে ভয়।<br/>গোপনে মনের কথা শঙ্করীরে কয়॥<br/>ভাগ্যবতী ভিক্ষামাতা ধনী কামারিনী।<br/>শঙ্করী আছিল তাঁর কনিষ্ঠা ভগিনী॥<br/>ভকত-বৎসল ভক্তপ্রিয় গদাধর।<br/>বুঝিলা অন্তরে কিবা ভিতরে খবর॥<br/>দেখামাত্র শঙ্করীরে কন সংগোপনে।<br/>কি বলে খেতির মাতা কিবা সাধ মনে॥<br/>শঙ্করী বলেন সব বুঝেছ বারতা।<br/>কি খাইবে বল তবে এনে দিব হেথা॥<br/>শ্রীপ্রভু বলেন হেথা পথে কে খাইবে।<br/>ঘরে বসে খাব তার যাহা কিছু দিবে॥<br/>ভক্তবৎসলতা-ভাব মরি কি সুন্দর।<br/>অনায়াসে যান খেতে ছুতারের ঘর॥<br/>শূদ্রদত্ত বস্তু যেই বংশে নাহি চলে।<br/>কুলাচার এত আঁটা জন্ম সেই কুলে॥<br/>একবার কুলরীতি করি অতিক্রম।<br/>শূদ্রদত্ত ভোজ্য আই করেন গ্রহণ॥<br/>পেয়ে তত্ত্ব ক্রুদ্ধচিত্ত উন্মত্তের প্রায়।<br/>শুদ্ধাচারী পতি তাঁর তাড়া কৈলা তাঁয়॥<br/>কাঠের পাদুকা ল'য়ে যত গায় জোরে।<br/>দাঁড়ায়ে মারেন বৌলা পিঠের উপরে॥<br/>হেন বংশে ল'য়ে জন্ম প্রভু ভগবান।<br/>যে দেয় আদর করি তার ঘরে খান॥<br/>জাতির খাতির মনে কিছুমাত্র নাই।<br/>ভক্তবাঞ্ছাকল্পতরু ঠাকুর গদাই॥</p>

</div>

<div align = "center" class = "dtop">
<a href = "01_12_003.html">Prev</a> | <a target = "_top" href = "index.html">Up</a> | <a href = "01_12_005.html">Next</a>
<br/><br/><br/>
<a href = "#Top">Go to top</a>
</div>

</body>
</html>



