<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_17_015.html">Prev</a> | <a target = "_top" href = "index.html">Up</a> | <a href = "02_17_017.html">Next</a>
</div>

<div class = "dtop">

<p align = "center">দ্বিতীয় খণ্ড - স্বদেশ-যাত্রা</p>

<p align = "center"><u>১৬</u></p>

<p align = "center">ইতিমধ্যে সে দিনের নিরূপিত গাড়ি।<br/>চ'লে গেল যায় যেন ইষ্টেশান ছাড়ি॥<br/>যতক্ষণ পূজাসাঙ্গ না হইল তাঁর।<br/>উঠাতে না পারে হৃদু বড়ই বেজার॥<br/>কতক্ষণ পরে প্রভু আইলা আপনি।<br/>হৃদয় বলেন কোথা কাটাবে যামিনী॥<br/>গাড়ি চ'লে গেল আজ হইবে থাকিতে।<br/>কেবা হেথা আত্মজন কোথা রবে রেতে॥<br/>আপনে আছেন প্রভু না দেন উত্তর।<br/>হৃদয় আসিল ইষ্টেশানের ভিতর॥<br/>কর্মচারী জনৈকে জিজ্ঞাসে ব্যস্ত চিতে।<br/>আজ কি পাইব গাড়ি কলিকাতা যেতে॥<br/>প্রভুর আশ্চর্য খেলা কহিতে না পারি।<br/>নাহি অন্য গাড়ি আজ কহে কর্মচারী॥<br/>তবে এক আলাহিদা গাড়ি স্বতন্তর।<br/>কাশী থেকে ছাড়িয়াছে তারের খবর॥<br/>রেল-কোম্পানীর এক চাকর-প্রধান।<br/>বড়ই মর্যাদাপন্ন অতুল সম্মান॥<br/>কলিকাতা যাবে তেঁহ একা ল'য়ে গাড়ি।<br/>চেষ্টা পাব যদি তায় চড়াইতে পারি॥<br/>অপর যাত্রীর তাহে নাহি অধিকার।<br/>চেষ্টার না হবে ত্রুটি করিনু স্বীকার॥<br/>সদাচারী কর্মচারী গাড়ি এলে পরে।<br/>প্রভুরে উঠায়ে দিল তাহার ভিতরে॥<br/>ইচ্ছাময় প্রভুদেব ইচ্ছায় তাঁহার।<br/>কোথা হ'তে কিবা হয় কে বুঝে ব্যাপার॥<br/>শুভাশুভ-বোধে যারে তুমি ভাব মনে।<br/>কি ফল ঘটিবে তায় ইচ্ছাময় জানে॥<br/>শ্রীপ্রভু মঙ্গলময় রাখি এই জ্ঞান।<br/>কর্ম যার ফল তার অমৃত-সমান॥<br/>ফল-আশে কৈলে কর্ম অবিদ্যা-ভুবনে।<br/>ফলে ফল হলাহল প্রাণ কাঁদে শুনে॥<br/>ফেরে ফেলে তারে গুটিপোকার মতন।<br/>কর্মসূত্র নাগপাশ নিগূঢ় বন্ধন॥<br/>মহাবিদ্যা প্রভু-সনে কর কারবার।<br/>ছাড়িবে অবিদ্যা যাবে লোচন-আঁধার॥<br/>দেখিবে নূতন চক্ষে ঝরিবেক জল।<br/>প্রভু-হেতু কর্ম-গাছে ধরে প্রভু ফল॥</p>

</div>

<div align = "center" class = "dtop">
<a href = "02_17_015.html">Prev</a> | <a target = "_top" href = "index.html">Up</a> | <a href = "02_17_017.html">Next</a>
<br/><br/><br/>
<a href = "#Top">Go to top</a>
</div>

</body>
</html>


