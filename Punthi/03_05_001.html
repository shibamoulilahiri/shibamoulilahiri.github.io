<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_05_000.html">Prev</a> | <a target = "_top" href = "index.html">Up</a> | <a href = "03_06.html">Next</a>
</div>

<div class = "dtop">

<p align = "center">তৃতীয় খণ্ড - ষোড়শী-পূজা</p>

<p align = "center"><u>১</u></p>

<p align = "center">শুনিলে পবিত্র চিত,&nbsp;&nbsp;&nbsp;&nbsp;&nbsp;&nbsp;&nbsp;&nbsp;রামকৃষ্ণ-লীলাগীত,<br/>সুললিত সুধার সমান।<br/>ভবারণ‍্য-দাবানলে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;লীলা-সংকীর্তন-ফলে,<br/>অবহেলে মিলে পরিত্রাণ॥<br/>দুর্বলে উপজে শক্তি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;অষ্টপাশে পায় মুক্তি,<br/>মিলে ভক্তি মহারত্ন-ধন।<br/>জাগে কুণ্ডলিনী সুপ্ত,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মূলাধারে দ্বার মুক্ত,<br/>সমুদিত চৈতন্য-তপন॥<br/>অধঃবায়ু হয় ঊর্ধ্ব,&nbsp;&nbsp;&nbsp;&nbsp;&nbsp;&nbsp;&nbsp;&nbsp;বিকশিত হৃদিপদ্ম,<br/>প্রতিঘাতে মন মত্ত উঠে পরিমল।<br/>নয়নের শক্তি-বৃদ্ধি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;নিরমল মন-বুদ্ধি,<br/>চিত্তশুদ্ধি তপস‍্যার ফল॥<br/>এ অতি গম্ভীর লীলে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;স্রোত বহে অন্তঃশীলে,<br/>বাহ‍্য চক্ষে মরুর আকার।<br/>না হইলে শুদ্ধ চিত্ত,&nbsp;&nbsp;&nbsp;&nbsp;&nbsp;&nbsp;&nbsp;&nbsp;এ লীলার সারতত্ত্ব,<br/>বোধগম‍্য নহে হইবার॥<br/>আধ‍্যাত্মিকে লীলাখেলা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;বাক্যে নাহি যায় খোলা,<br/>লীলা-রাজ‍্য বিমানে বিমানে।<br/>দেখে কানা, বলে মূক,&nbsp;&nbsp;&nbsp;&nbsp;&nbsp;&nbsp;&nbsp;&nbsp;অন্তরে গম্ভীরে সুখ,<br/>বদ্ধ-মুখ হয় সে কারণে॥<br/>লীলার গোসাঞি যিনি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যাদুকর-শিরোমণি,<br/>নিরক্ষর দীনতার বেশ।<br/>ভিতরে প্রতিভা-ছটা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সলজ্জ দর্শন-ছটা,<br/>পরাজিত যোগেশ মহেশ॥<br/>যেখানে লীলার বাতি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;দিনে তথা ঘোরা রাতি,<br/>ফুটে ভাতি দেশ-দেশান্তরে।<br/>সঙ্গীদের অঙ্গ ঢাকা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মণি যেন কাদামাখা,<br/>স্বরূপত্ব সাধ্য কার ধরে॥<br/>লীলার সহায়া যিনি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;শ্রীশ্রীমাতাঠাকুরানী,<br/>মায়াম্বরে ঢাকা, চেনা ভার।<br/>যেখানে হইল জন্ম,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সেথা যেন জন্ম জন্ম,<br/>দিনে রেতে দারুণ আঁধার॥<br/>বিধি বিপরীত ওমা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;পূর্ণিমার ঘোর ক্ষমা,<br/>বিজলি প্রতিমা মেঘে ঢাকে।<br/>কনকে কালির বর্ণ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;জনাকীর্ণে মহারণ্য,<br/>বলিহারি লীলাময়ী মাকে॥<br/>ধরা যেত সসাগরা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;স্বতঃ মাতা মায়াম্বরা,<br/>তদুপরি দারুণাবরণ।<br/>কেবল প্রভুর চেনা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কালাকালে জানাশুনা,<br/>শুন কহি অমৃত কথন॥<br/>শ্রীপ্রভু লীলার স্বামী,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সঙ্গে মাতাঠাকুরানী,<br/>সনাতনী সৃষ্টির আধার।<br/>বিভিন্ন মাত্র ভৌতিকে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;এক আত্মা আধ্যাত্মিকে,<br/>অভ্যন্তরে দোঁহে একাকার॥<br/>দৈহিক সুখ সম্বন্ধ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রভু-অবতারে বন্ধ,<br/>পরিণয় মাত্র সংস্কার।<br/>কি বুঝিবে বদ্ধ নর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ইষ্টজ্ঞান পরস্পর,<br/>কে পূজ্য পূজক বুঝা ভার॥<br/>ঠাকুরে শ্রীমায়ে বিয়ে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ছার জৈব বুদ্ধি দিয়ে,<br/>দেখিলে পড়িবে মহাদায়।<br/>শুন কহি পরিচয়,&nbsp;&nbsp;&nbsp;&nbsp;&nbsp;&nbsp;&nbsp;&nbsp;দেহে দেহে বিয়ে নয়,<br/>পরিণয় আত্মায় আত্মায়॥<br/>শ্রীগুরু শ্রীগুরুমাতা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;লীলাকাণ্ডে অভেদাত্মা,<br/>আকারে গড়নে ভিন্ন জাতি।<br/>সৃষ্টিলীলার কারণ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;এক বস্তু দুরকম,<br/>ভিন্ন নাম পুরুষ প্রকৃতি॥<br/>বয়স্কা এবে জননী,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সঙ্গে আই ঠাকুরানী,<br/>নিবসতি দক্ষিণশহরে।<br/>থাকেন ভিন্ন ভবনে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;স্বতন্ত্র প্রভুর সনে,<br/>এই কালী-পুরীর ভিতরে॥<br/>এখন কখন কভু,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ভাবাপন্ন হয়ে প্রভু,<br/>বেশ ভূষা করিয়া ধারণ।<br/>প্রবেশি শ্যামা-মন্দিরে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;চামর লইয়া করে,<br/>করিতেন শ্যামায় ব্যজন॥<br/>সখীভাব এলে গায়,&nbsp;&nbsp;&nbsp;&nbsp;&nbsp;&nbsp;&nbsp;&nbsp;বলিতেন গুরুমায়,<br/>সাজাইয়া দিতে সখীবেশে।<br/>মাতা কুতূহল হয়ে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;বসন কাঁচলি দিয়ে,<br/>সাজায়ে দিতেন পরমেশে॥<br/>অঙ্গে শোভে আভরণ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ধীরে ধীরে আগমন,<br/>শ্রীমন্দিরে প্রতিমা যেথায়।<br/>ভাবের আবেশে মত্ত,&nbsp;&nbsp;&nbsp;&nbsp;&nbsp;&nbsp;&nbsp;&nbsp;আচরণ কত মত,<br/>বিশেষিয়া কহা নাহি যায়॥<br/>এবে তাহা তিয়াগিয়ে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মূর্তিমতী গুরুমায়ে,<br/>পূজিতে প্রভুর হৈল মন।<br/>যথা বিধি উপচার,&nbsp;&nbsp;&nbsp;&nbsp;&nbsp;&nbsp;&nbsp;&nbsp;আজ্ঞা হইল তাহার,<br/>করিবারে ত্বরা আয়োজন॥<br/>যখন যা ইচ্ছা আসে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;জুটে তাহা অনায়াসে,<br/>ইচ্ছাময় প্রভুর ইচ্ছায়।<br/>আয়োজন পরিপাটি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;অণুমাত্র নাই ত্রুটি,<br/>যাহা লাগে ষোড়শীপূজায়॥<br/>লইলেন তার সনে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;পূর্ব সাধনভজনে,<br/>ব্যবহৃত যাহা ছিল তোলা।<br/>বস্ত্র বিবিধ বরণ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সাজসজ্জা আভরণ,<br/>সগোমুখী রুদ্রাক্ষের মালা॥<br/>বিল্বপত্রে নিজ নাম,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সাদরে শ্রীগুণধাম,<br/>লিখিয়া লইলা হাতে তুলি।<br/>সর্বদ্রব্য-সহযোগে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মায়ের চরণ-আগে,<br/>ভক্তিভরে দিলেন অঞ্জলি॥<br/>বলিলেন বারবার,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যাগযজ্ঞ তপাচার,<br/>সাধন ভজন সমুদায়।<br/>করম-কাণ্ডের মালা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;আজ হৈল শেষ খেলা,<br/>সকল সঁপিনু দুটি পায়॥<br/>পূজার সময় হেথা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সুস্থির নীরবে মাতা,<br/>মহাপূজা করিলা গ্রহণ।<br/>দেহখানি জড়প্রায়,&nbsp;&nbsp;&nbsp;&nbsp;&nbsp;&nbsp;&nbsp;&nbsp;বাহ্য চেষ্টা নাহি গায়,<br/>মৃত্তিকার প্রতিমা যেমন॥<br/>পূজ্য পূজকেতে দু'য়ে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ভাবরাজ্য তিয়াগিয়ে,<br/>ভাবাতীতে একত্রে মিলন।<br/>দেহ দু'টি প'ড়ে হেথা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মিলিয়া গিয়াছে সেথা,<br/>বিয়ের বারতা বুঝ মন॥<br/>মা না হোলে মহাশক্তি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কার হেন গায়ে শক্তি,<br/>লইবেন শ্রীপ্রভুর পূজা।<br/>প্রভু যে পরমেশ্বর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ব্রহ্মাবিষ্ণু-মহেশ্বর,<br/>সর্বেশ্বর সকলের রাজা॥<br/>প্রভু-সঙ্গে এইবার,&nbsp;&nbsp;&nbsp;&nbsp;&nbsp;&nbsp;&nbsp;&nbsp;জগমাতা অবতার,<br/>সেই পূর্ণব্রহ্ম সনাতনী।<br/>কৃপাময়ী কলেবরে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;করুণার ধারা ঝরে,<br/>শান্তিমূর্তি মঙ্গলরূপিণী॥<br/>শ্যামা নহে শ্যামাসুতা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;উগ্রভাব-বিবর্জিতা,<br/>মাতৃস্নেহে পূর্ণিত আধার।<br/>হিতে রতা মাতৃরীত,&nbsp;&nbsp;&nbsp;&nbsp;&nbsp;&nbsp;&nbsp;&nbsp;পরতত্ত্ব সুবিদিত,<br/>শিক্ষাহেতু গার্হস্থ্য আচার॥<br/>এ পূজা পূজার ইতি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;আর দেবদেবী মূর্তি,<br/>কভু না পূজিলা পরমেশ।<br/>যেন পূজা শ্রীশ্রীমার,&nbsp;&nbsp;&nbsp;&nbsp;&nbsp;&nbsp;&nbsp;&nbsp;পরম চরম সার,<br/>পরিণাম সকলের শেষ॥<br/>এ দিকে মায়ের রীতি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রভুপদে নিষ্ঠাবতী,<br/>শ্রীপ্রভুই এক ধ্যান-জ্ঞান।<br/>তাঁর চিন্তা দিবানিশি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;তাঁর সেবা-অভিলাষী,<br/>প্রভু যেন পরাণ পরাণ॥<br/>বুঝ মন ইশারায়,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রভু আর শ্রীশ্রীমায়,<br/>রূপে দুঁহু আত্মায় অভেদ।<br/>হৃদে চিত্তে প্রাণে মনে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;এক ঠাঁই দুই জনে,<br/>তিলেকেও নাহিক বিচ্ছেদ॥<br/>অমিয়-পূরিত কথা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;রামকৃষ্ণলীলা-গাথা,<br/>তাহে মত্ত মগ্ন রহ মন।<br/>কি কাজ অপর হলে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;এক রত্নাকর-তলে<br/>যাবতীয় মানিক রতন॥</p>

</div>

<div align = "center" class = "dtop">
<a href = "03_05_000.html">Prev</a> | <a target = "_top" href = "index.html">Up</a> | <a href = "03_06.html">Next</a>
<br/><br/><br/>
<a href = "#Top">Go to top</a>
</div>

</body>
</html>


