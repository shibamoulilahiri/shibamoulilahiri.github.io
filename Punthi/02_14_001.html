<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_14_000.html">Prev</a> | <a target = "_top" href = "index.html">Up</a> | <a href = "02_14_002.html">Next</a>
</div>

<div class = "dtop">

<p align = "center">দ্বিতীয় খণ্ড - ইসলাম-সাধন</p>

<p align = "center"><u>১</u></p>

<p align = "center">শ্রীপ্রভুর লীলাকাণ্ড লীলার আকর।<br/>যাবতীয় লীলারঙ্গ ইহার ভিতর॥<br/>ভাবময়ী রঙ্গেশ্বরী লীলার প্রাঙ্গণে।<br/>যখন করিলা যাহা সকল এখানে॥<br/>বীজতলা জগতের সকলই আছে।<br/>সমরসযুক্ত সব ঠাকুরের কাছে॥<br/>সর্বধর্মসমন্বয়ে অনর্থ-বিচার।<br/>একত্রিত অঙ্গীভূত স্বতই লীলার॥<br/>একে সব সবে এক শান্তির নিষ্পত্তি।<br/>একমাত্র এ লীলার নিজস্ব সম্পত্তি॥<br/>চিরকাল ধর্মরাজ্যে দ্বেষ দ্বন্দ্ব ভারি।<br/>অমৃতসাগরে যেন বিষের লহরী॥<br/>অদ্যাপিহ নিবারিতে পারিল না কেও।<br/>বরঞ্চ ক্ৰমশঃ বৃদ্ধি গরলের ঢেও॥<br/>নিরক্ষর দীনবেশে হ'য়ে অবতার।<br/>দুরন্ত তরঙ্গে প্রভু করিলা নিবার॥<br/>কুলিশের গতিরোধ কুসুমের দলে।<br/>রক্ষজয়ী হতবল বালকের বলে॥<br/>একমাত্র তৃণে বদ্ধ প্রমত্ত বারণ।<br/>শৈবালের ধারে ব্রহ্ম-অস্ত্রের ছেদন॥<br/>নির্বাণ বাড়বানল ফটিকের জলে।<br/>কেমনে করিলা প্রভু লীলার কৌশলে॥<br/>দেখিতে যদ্যপি তোর সাধ হয় মন।<br/>বিশ্বখণ্ড লীলাকাণ্ড কর দরশন॥<br/>অসম্ভবে সম্ভব করিয়া কৈলা খেলা।<br/>শান্তির আকর শুন রামকৃষ্ণলীলা॥<br/>ওরে মন ঠাকুরের লীলা-গুণগান।<br/>শুনিয়া আমার সাধ পরম কল্যাণ॥<br/>কি ছার মিছার ত্যজি রূপ-রস-আশা।<br/>প্রভু-কল্পতরুতলে নিত্য কর বাসা॥<br/>নিত্য নিত্য দাও নাড়া খাও মিঠা ফল।<br/>দুহাত তুলিয়া নাচ বাজায়ে বগল॥</p>

</div>

<div align = "center" class = "dtop">
<a href = "02_14_000.html">Prev</a> | <a target = "_top" href = "index.html">Up</a> | <a href = "02_14_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>


