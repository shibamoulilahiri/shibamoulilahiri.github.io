<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_01_004.html">Prev</a> | <a target = "_top" href = "index.html">Up</a> | <a href = "01_01_006.html">Next</a>
</div>

<div class = "dtop">

<p align = "center">প্রথম খণ্ড - শ্রীপ্রভুর জন্মকথা</p>

<p align = "center"><u>৫</u></p>

<p align = "center">এইরূপে আট নয় দশ মাস গত।<br/>আইর প্রসবকাল হৈল উপস্থিত॥<br/>প্রহরেক বেলা যাবে, ঠাকুরানী কন।<br/>বড়ই আসিছে মোর প্রসব-বেদন॥<br/>শুনিয়া চাটুয্যে কন ইহা কও কিবা।<br/>এখনও না হ'ল ঘরে রঘুবীর-সেবা॥<br/>ঠাকুরের ভোগরাগ হয়ে গেলে সব।<br/>তখন হইবে তুমি দিনান্তে প্রসব॥<br/>যথা কথা দ্বিজ-আজ্ঞা দিবা-অবসান।<br/>সন্ধ্যাকালে দ্বিতীয়ার চাঁদ দীপ্তিমান॥<br/>প্রসবের স্থান নির্ধারিত ঢেঁকিশালে।<br/>প্রসব হইল আই কুশলে কুশলে॥<br/>সন বার বিয়াল্লিশ ছয়ই<sup><a href="#fn1" id="ref1">1</a></sup> ফাল্গুনে।<br/>শুক্লপক্ষ বুধবার দ্বিতীয়া সেদিনে॥<br/>রবি বুধ চন্দ্র গ্রহ শুভলগ্নে ধরি।<br/>ভূমিতলে অবতীর্ণ গোলোকবিহারী॥<br/>রঙ্গময় রঙ্গপ্রিয় রঙ্গের কারণ।<br/>বারে বারে হয় তাঁর মর্ত্যে আগমন॥<br/>জন্মমাত্র রঙ্গের আরম্ভ হৈল তাঁর।<br/>তাজ্জব অদ্ভুত কথা বিস্ময় ব্যাপার॥<br/>ঢেঁকির লেজের তলে গর্ত এক থাকে।<br/>সদ্যোজাত ট্যাঁ করিয়া তথা গেছে ঢুকে॥<br/>ধনী কামারিনী ছিল অদূরে বসিয়ে।<br/>শিশুর রোদন শুনি উতরিল ধেয়ে॥<br/>মহানন্দে আসি ধনী ইতি উতি চায়।<br/>সূতিকা-আগারে শিশু দেখিতে না পায়॥<br/>বিস্ময় মানিয়া ধনী খুঁজে চারি ধারে।<br/>পায় শেষে ঢেঁকিলেজ-গর্তের ভিতরে॥<br/>সুদীর্ঘ আকার শিশু পরম সুন্দর।<br/>শোভা পায় গায় বর্ণ জিনি শশধর॥<br/>চাটুয্যেমশায়ে ধনী ডাকে উভরায়।<br/>পরম সুন্দর শিশু দেখ না হেথায়॥<br/>ত্বরা করি আসি দ্বিজ করে নিরীক্ষণ।<br/>দিব্য সুলক্ষণ অঙ্গে শিশু সুশোভন॥<br/>পুলকে পূর্ণিত দ্বিজ গদগদ কায়।<br/>নয়ন নিস্পন্দ নাহি নিমিখ্ তাহায়॥<br/>সংগোপনে রাখিবারে কহিলেন কথা।<br/>যেন কেহ নাহি শুনে এসব বারতা॥<br/>জনক-জননী ভাসে আনন্দ-সাগরে।<br/>বাড়য়ে আহ্লাদ যত পুত্রমুখ হেরে॥<br/>সূতিকা-আগারে যেন পূর্ণচন্দ্রোদয়।<br/>যেই দেখে তার মনে এইমত লয়॥<br/>শুনি প্রতিবাসী আসে দেখিবারে ছেলে।<br/>ছেলে দেখে সবে যায় নিজ ছেলে ভুলে॥<br/>একবার মাত্র শিশু হেরিয়া নয়নে।<br/>দিবানিশি দেখে আসি এই হয় মনে॥<br/>প্রতিবাসিনীরা সব আসি একে একে।<br/>অপূর্ব আনন্দ পায় চাঁদমুখ দেখে॥<br/>অপরূপ আনন্দেতে সবে ভাসমান।<br/>কেন এ আহ্লাদ কিছু না বুঝে সন্ধান॥<br/>নানাকথা নানাজনে করে কানাকানি।<br/>এমন সুন্দর ছেলে না দেখি না শুনি॥<br/>কেমন এ ছেলে দেখে জীবন জুড়ায়।<br/>শুধু অঙ্গ তবু যেন মণি-রত্ন গায়॥<br/>দেখেছি তো কত ছেলে এ ছেলে কেমন।<br/>দিবানিশি ব'সে দেখি এই হয় মন॥<br/>নিকটস্থ গ্রামে গ্রামে পড়ে গেল সাড়া।<br/>হয়েছে বাছনি মুখ চন্দ্রিমার পারা॥<br/>দলে দলে মেয়ে ছেলে আসে দেখিবারে।<br/>অপূর্ব আনন্দ পায় চাঁদমুখ হেরে॥</p>

<hr></hr>

<p><sup id="fn1">1. পূর্ব সংস্করণে (১ম সংস্করণ) ১২৪১ সন ১০ই ফাল্গুন লেখা হইয়াছিল; অভ্রান্ত 'লীলাপ্রসঙ্গে'র মতে উহার পরিবর্তন করা হইল। - লেখক।<br/>ঐ গ্রন্থমতে জন্ম রাত্রি অর্ধদণ্ড অবশিষ্ট থাকিতে। - প্রঃ<a href="#ref1" title="Jump back to footnote 1 in the text.">↩</a></sup></p>

</div>

<div align = "center" class = "dtop">
<a href = "01_01_004.html">Prev</a> | <a target = "_top" href = "index.html">Up</a> | <a href = "01_01_006.html">Next</a>
<br/><br/><br/>
<a href = "#Top">Go to top</a>
</div>

</body>
</html>



