<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_001.html">Prev</a> | <a target = "_top" href = "index.html">Up</a> | <a href = "02_18_003.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>২</u></p>

<p align = "center">আশ্বিনে অম্বিকা-পূজা মথুরের ঘরে।<br/>সুঠামা প্রতিমা-মূর্তি কারিগরে গড়ে॥<br/>যেমন তেমন নহে এই কারিগর।<br/>কর্ম দেখে বিশ্বকর্মা পায়ে করে গড়॥<br/>হেন কারিগর নাহি মিলে দুনিয়ায়।<br/>মাটির প্রতিমা করে জীবন্তের প্রায়॥<br/>তবু যতক্ষণ প্রভু নাহি তথা যান।<br/>কারিগরে নাহি দিতে পারে চক্ষুদান॥<br/>শ্রীপ্রভুর চক্ষুদান এতই সুন্দর।<br/>দেখিয়া চরণে পড়ে হেন কারিগর॥<br/>কোন কাজে কেহ নাহি প্রভুর সমান।<br/>আগাগোড়া প্রভুলীলা তাহার প্রমাণ॥<br/>মহাপূজা তিন দিন মথুরের ঘরে।<br/>মথুর রাখিত তাঁয় নাহি দিত ছেড়ে॥<br/>বলিতেন শ্ৰীমথুর ভক্ত-মহারাজা।<br/>তুমি না থাকিলে বাবা কার হবে পূজা॥<br/>কি হবে নৈবেদ্য সব দিব থালে থালে।<br/>কে খাইবে আর বাবা তুমি না খাইলে॥<br/>পূজাদিনে যথাকালে নানা উপচার।<br/>থালায় থালায় করে ব্রাহ্মণে যোগাড়॥<br/>সারি সারি প্রতিমার সম্মুখেতে রাখে।<br/>দাঁড়ায়ে মথুর নিজে স্বচক্ষেতে দেখে॥<br/>মনোমত সুসজ্জিত দেখি উপচার।<br/>বলিতেন আনিবারে বাবারে এবার॥<br/>আসিবার আগে প্রভু প্রতিমা-মন্দিরে।<br/>পথেই যাইত প্রায় বাহ্যজ্ঞান ছেড়ে॥<br/>যখন পশিত কানে পূজা-স্তুতি-পাঠ।<br/>বিভোর তখন আর নাহি পান বাট॥<br/>ধরিয়া আনিয়া তাঁরে বসাইয়া দিত।<br/>যেইখানে নৈবেদ্যাদি রহে সুসজ্জিত॥<br/>যখন দুর্গায় ভোজ্য করে নিবেদন।<br/>ব্রতিরূপে নিয়োজিত পূজক ব্রাহ্মণ॥<br/>ভক্ষণ করেন প্রভু শ্রীহস্তে লইয়া।<br/>দেখিয়া ব্রাহ্মণগণে উঠে চমকিয়া॥<br/>অমনি মথুর কহে যতেক ব্রাহ্মণে।<br/>বুঝিনু সম্পূর্ণ পূজা বাবার গ্রহণে॥<br/>সার্থক হইল দুর্গাপূজা-আরাধন।<br/>নৈবেদ্য যখন বাবা করিলা গ্রহণ॥<br/>ভক্তিহীন ব্রাহ্মণেরা বুঝিতে না পারে।<br/>মনে করে বলে কিছু কিন্তু নারে ডরে॥<br/>কার সাধ্য প্রভুদেবে কহে রুক্ষ ভাষ।<br/>তখনি লইবে মাথা মথুর বিশ্বাস॥<br/>বাবার কৃপায় তাঁর অশঙ্কিত হৃদি।<br/>অটল বিশ্বাস-ভক্তি খেলে নিরবধি॥<br/>



</p>

</div>

<div align = "center" class = "dtop">
<a href = "02_18_001.html">Prev</a> | <a target = "_top" href = "index.html">Up</a> | <a href = "02_18_003.html">Next</a>
<br/><br/><br/>
<a href = "#Top">Go to top</a>
</div>

</body>
</html>


