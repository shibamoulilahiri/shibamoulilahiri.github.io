<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_13_009.html">Prev</a> | <a target = "_top" href = "index.html">Up</a> | <a href = "02_13_011.html">Next</a>
</div>

<div class = "dtop">

<p align = "center">দ্বিতীয় খণ্ড - মধুরভাবে সাধনা</p>

<p align = "center"><u>১০</u></p>

<p align = "center">ব্রাহ্মণী উন্মত্তা এবে প্রভুর কৃপায়।<br/>নানা ভাব-বেগ হৃদে স্রোত ব'য়ে যায়॥<br/>যখন যে ভাব হৃদে হয় জাগরণ।<br/>সেইমত হয় তার বাহ্য আচরণ॥<br/>যখন বাৎসল্যভাব হৃদয়ে সঞ্চার।<br/>প্রভুরে দেখিত ঠিক গোপাল তাঁহার॥<br/>ভিক্ষা মাগিবার তরে ঘরে ঘরে যায়।<br/>গোপাল গোপাল বলি কাঁদে উভরায়॥<br/>ভিক্ষা-লব্ধ বিনিময়ে মাখন নবনী।<br/>আনিয়া প্রভুর মুখে দিতেন ব্রাহ্মণী॥<br/>স্নেহে গরগর হৃদি মুখপানে চায়।<br/>কাছে রহে নাহি ইচ্ছা যাইতে কোথায়॥<br/>ভিক্ষায় না গেলে নয় তাই হয় যেতে।<br/>নবনী ছানার হেতু প্ৰভুরে খাওয়াতে॥<br/>গোঠেতে আটক বৎস গাভীর মতন।<br/>ব্রাহ্মণীর কোনখানে নাহি থাকে মন॥<br/>বিরহের গান গায় বিষম উচ্ছ্বাসে।<br/>চক্ষে ঝরে জলধারা বক্ষঃ যায় ভেসে॥<br/>এমন হৃদয়-দ্রব ঠামে গীত গায়।<br/>মানুষ দূরের কথা পাষাণে গলায়॥<br/>কেঁদে কেঁদে যায় ভেসে সুখের সাগরে।<br/>বলিতে নারিনু কিবা ব্রজভাবে ধরে॥<br/>প্রেম-ভক্তি-অনুরাগ সুদুর্লভ ধন।<br/>কোটির মধ্যেতে যদি পায় এক জন॥<br/>বৃথায় জনম বৃথা নরদেহ ধরা।<br/>কৃষ্ণ-অনুরাগে যদি না হইল হারা॥<br/>ব্রহ্মার বাঞ্ছিত ধন প্রভু-অবতারে।<br/>অহেতুক কৃপানিধি দিল মুঠা ভ'রে॥<br/>মানিক রতন নিধি মণি যার নাম।<br/>যে না চিনে তার কাছে আছে কিবা দাম॥<br/>কামিনীকাঞ্চনাসক্ত বদ্ধ জীবগণ।<br/>বুঝে কৃষ্ণভক্তি তুচ্ছ তৃণের মতন॥<br/>প্রেমভক্তি-আস্বাদনে কিবা মিঠা লাগে।<br/>কি তার সুতার ভরা আছে অনুরাগে॥<br/>আদতেই বোধ নাই আসক্তির প্রাণে।<br/>সন্তুষ্ট বিষের কীট হলাহলপানে॥<br/>গুরুবাক্য মহামন্ত্র হৃদয়ের ক্ষেতে।<br/>কৃপায় জগৎ-গুরু দেন যার পুঁতে॥<br/>আঁতে আঁতে গাঁথে তার বেড়াজাল মূল।<br/>বীজমন্ত্র দেয় তুলে অঙ্কুর অতুল॥<br/>পুষ্টি-হেতু চারাগাছে দুখানি নয়ন।<br/>ধীরে ধীরে মূলে করে বারি বিসিঞ্চন॥<br/>মজার রসের গাছ রসে রসে বাড়ে।<br/>প্রসারি প্রশাখা-শাখা ত্রিভুবন বেড়ে॥<br/>লোকে জানে হৃদিক্ষেত অল্প-আয়তন।<br/>অলীক সে কথা তার মধ্যে ত্রিভুবন॥<br/>আঁখি ঢালে তত জল যত টানে মূল।<br/>ডগে ডগে ফুটে বিশ্ব-বিনোদিনী ফুল॥<br/>আকুল পরাণ এত সৌরভের বল।<br/>গাছের যে কাছে যায় সে হয় পাগল॥<br/>বিশ্বগন্ধা কুসুমের কর্ণিকা ভিতরে।<br/>অনুরাগ ভক্তি প্রেম তিন ফল ধরে॥<br/>তিন রূপ ফল কিন্তু এক আস্বাদন।<br/>এক আস্বাদনে তবু বিবিধ রকম॥<br/>বিষম হেঁয়ালি মন কি দিব বুঝায়ে।<br/>আগাগোড়া ইক্ষুগাছা গোটা দেখ খেয়ে॥<br/>বড়ই সুন্দর গাছ কিবা কব তার।<br/>মূলে ডগে চলে বেগে রসের জুয়ার॥<br/>কখন গম্ভীর স্থির ফুলপত্র পোষে।<br/>কখন হইয়া ফল ফলসঙ্গে মিশে॥<br/>অনুরাগে বেগবতী থামে ভক্তি হ'লে।<br/>সাগরসঙ্গমে প্রেম সঙ্গে যায় মিলে॥<br/>প্রেমে রসে মিশে গেছে ব্রাহ্মণী এখন।<br/>শুন রামকৃষ্ণকথা মঙ্গলকথন॥</p>

</div>

<div align = "center" class = "dtop">
<a href = "02_13_009.html">Prev</a> | <a target = "_top" href = "index.html">Up</a> | <a href = "02_13_011.html">Next</a>
<br/><br/><br/>
<a href = "#Top">Go to top</a>
</div>

</body>
</html>


