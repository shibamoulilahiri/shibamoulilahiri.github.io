<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_16_002.html">Prev</a> | <a target = "_top" href = "index.html">Up</a> | <a href = "02_16_004.html">Next</a>
</div>

<div class = "dtop">

<p align = "center">দ্বিতীয় খণ্ড - বিবিধ ভাব-প্রদর্শন</p>

<p align = "center"><u>৩</u></p>

<p align = "center">একরূপ শ্রীপ্রভুর দেখি নিরন্তর।<br/>গুণ বর্তমান যেথা সেখানে আদর॥<br/>দয়া-গুণে দাতা কিবা পরহিতাচারী।<br/>সাধারণ-মধ্যে যার যশ-মান ভারি॥<br/>শাস্ত্রজ্ঞ সাধক কিবা সাধু কিবা ভক্ত।<br/>যে কোন ভাবের কিবা সম্প্রদায়ভুক্ত॥<br/>স্থানাস্থান-মানামান-বিচারবিহীনে।<br/>অযাচিত হইয়াও গমন সেখানে॥<br/>লোকপরম্পরা প্রভু করিলা শ্রবণ।<br/>বিখ্যাত পণ্ডিত নাম শ্রীপদ্মলোচন॥<br/>সভাপণ্ডিতের পদে বর্ধমানে আছে।<br/>সসম্মানে তথাকার অধিপের কাছে॥<br/>দিগ্বিজয়ী বিচারেতে দেশ জুড়ে নাম।<br/>নাহিক পণ্ডিত কেহ তাঁহার সমান॥<br/>ন্যায়েতে পণ্ডিত হেন বেদান্তে তেমন।<br/>তদুপরি সাধনায় সিদ্ধ একজন॥<br/>বহুগুণে বিভূষিত প্রতিভা উজ্জ্বল।<br/>দীনে দয়া ইষ্টনিষ্ঠা উদার সরল॥<br/>প্রভুর প্রবল ইচ্ছা হইল তখন।<br/>দেখিবারে দেশখ্যাত পণ্ডিত কেমন॥<br/>হেনকালে প্রভুদেব পাইলা খবর।<br/>পণ্ডিত অসুস্থাবস্থা পীড়ায় কাতর॥<br/>স্বাস্থ্যোন্নতি-হেতু বাস করে গঙ্গাতীরে।<br/>এঁড়েদহে এখানের অনতি-অন্তরে॥<br/>হৃদয় প্রেরিত হৈল জানিতে বারতা।<br/>কেমন পণ্ডিত আর আছে হেথা কোথা॥<br/>অনুমতি-মত হৃদু চলিল ত্বরিত।<br/>পণ্ডিতের কাছে গিয়া হয় উপনীত॥<br/>পণ্ডিত হরষান্বিত বৃত্তান্তশ্রবণে।<br/>হৃদয়ে আদর কত জানিয়া ভাগিনে॥<br/>পরে সবিনয় কয় ধীরশিরোমণি।<br/>শ্রীপ্রভুর দরশন ভাগ্য করি মানি॥<br/>কিছুক্ষণ পরে হেথা ফিরিল হৃদয়।<br/>শ্রীগোচরে দিল আদি-অন্ত-পরিচয়॥</p>

</div>

<div align = "center" class = "dtop">
<a href = "02_16_002.html">Prev</a> | <a target = "_top" href = "index.html">Up</a> | <a href = "02_16_004.html">Next</a>
<br/><br/><br/>
<a href = "#Top">Go to top</a>
</div>

</body>
</html>


