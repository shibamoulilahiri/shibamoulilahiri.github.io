<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_11.html">Prev</a> | <a target = "_top" href = "index.html">Up</a> | <a href = "01_12.html">Next</a>
</div>

<div class = "dtop">

<p align = "center">প্রথম খণ্ড - পুঁথি-লিখন</p>

<p align = "center"><u>১</u></p>

<p align = "center">জয় শিশু গদাধর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রভু পরম ঈশ্বর,<br/>জয় জয় যত ভক্তগণ।<br/>পদরজ সবাকার,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মাগিতেছি বার বার,<br/>ভক্তিহীন পামর অধম॥<br/>ক্রমে প্রভু বয়োধিকে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সাঙ্গ কেবল কাঠাকে,<br/>অল্প অল্প বর্ণ-পরিচয়।<br/>কিন্তু হস্তলিপি তাঁর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গোটা গোটা দীর্ঘাকার,<br/>পরিষ্কার হৈল অতিশয়॥<br/>পাঠশালে বিদ্যার্জন,&nbsp;&nbsp;&nbsp;&nbsp;&nbsp;&nbsp;&nbsp;&nbsp;এই তক্ সমাপন,<br/>উচ্চশিক্ষা নাই কোন কালে।<br/>বংশের যেমন রীতি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ব্যাকরণ ন্যায় স্মৃতি,<br/>শাস্ত্র-আদি শিক্ষা করা টোলে॥<br/>শুন মন অতঃপর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কি করেন গদাধর,<br/>পাঠশালা করি পরিত্যাগ।<br/>রামকৃষ্ণায়ন-পুঁথি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;লিখিবারে দিবারাতি,<br/>অন্তরে জনমে অনুরাগ॥<br/>এক পুঁথি লেখা তাঁর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;দীর্ঘাক্ষরে চমৎকার,<br/>দেখিয়াছি আপন নয়নে।<br/>সুবাহুর পালা সেটি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;লেখা অতি পরিপাটি,<br/>হেলায় পড়িবে অন্ধজনে॥<br/>সাঙ্গ দিন-নিরূপণ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;বার শ ছাপ্পান্ন সন<br/>ঊনবিংশ আষাঢ় মাহায়।<br/>প্রার্থনা করিয়া রামে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;রাখিতে তাঁরে কল্যাণে,<br/>শ্রীপ্রভুর স্বাক্ষর তাহায়॥<br/>কখন ভকতিভরে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;পূজা হয় রঘুবীরে,<br/>নানা ফুলে গাঁথি ফুলহার।<br/>কভু উচ্চে রামনাম,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গাইতেন অবিরাম,<br/>প্রভুর অঙ্কুর সাধনার॥<br/>রঙ্গ-রস-পরিহাসি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;লয়ে যত প্রতিবাসী,<br/>হাসিরাশি প্রকাশি বয়ানে।<br/>শুনিতে কীর্তন যাত্রা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সঙ্গিসহ হয় যাত্রা,<br/>পল্লীগ্রামে যা হয় সেখানে॥<br/>অরুণ-উদয়-আগে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যেইরূপ পূর্বভাগে,<br/>নানা রাগে রক্তিম বরণ।<br/>জগৎ-লোচন রবি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কিরণ-আকর ছবি,<br/>প্রায়াগত প্রকাশে লক্ষণ॥<br/>বালক-বালার্ক-রূপ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;তেমতি প্রভুর রূপ,<br/>অপরূপ দিন দিন উঠে।<br/>মর্মগ্রাহী সুচতুর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রতিবাসী শ্রীপ্রভুর,<br/>সময় বুঝিয়া সঙ্গে জুটে॥<br/>হয় কথা ইশারায়,&nbsp;&nbsp;&nbsp;&nbsp;&nbsp;&nbsp;&nbsp;&nbsp;অন্যে না বুঝিতে পায়,<br/>বোবায় বোবায় যেন ভাষ।<br/>শ্রীপ্রভুর নরলীলা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ধরায় বৈকুণ্ঠ-মেলা,<br/>লেখনীতে না হয় প্রকাশ॥<br/>এবে নিকটস্থ গ্রামে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গদাইঠাকুরে ক্রমে,<br/>চিনিতে লাগিল লোকজন।<br/>গদাই বুঝিয়া স্থান,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গ্রাম গ্রামান্তরে যান,<br/>বহুলোকে করে আবাহন॥<br/>একে বয়ঃ সুকুমার,&nbsp;&nbsp;&nbsp;&nbsp;&nbsp;&nbsp;&nbsp;&nbsp;রূপ-লাবণ্য-আগার,<br/>দীপ্তিমান বয়ান সুন্দর।<br/>গুণটানা শরাসন,&nbsp;&nbsp;&nbsp;&nbsp;&nbsp;&nbsp;&nbsp;&nbsp;অল্প বাঁকা দু'নয়ন,<br/>ত্রিভুবন-জন-মনোহর॥<br/>প্রশস্ত কপোলতলে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সুদীর্ঘ কুন্তল খেলে,<br/>মুখদ্যুতি অর্ধ-আবরণ।<br/>শতগুণে শোভা বাড়ে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যখন জলদে ঘেরে,<br/>শরতের চন্দ্রিমা-কিরণ॥<br/>নাসা অতি পরিপাটি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;রক্তিম অধর দুটি,<br/>সুবিশাল বক্ষ মনোহর।<br/>বাহুযুগ সুললিত,&nbsp;&nbsp;&nbsp;&nbsp;&nbsp;&nbsp;&nbsp;&nbsp;দুলে আজানুলম্বিত,<br/>মধ্যদেশ বড়ই সুন্দর॥<br/>কায়মত পদদ্বয়,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ভকত-লালসালয়,<br/>হৃদিরত্ন সেব্য কমলার।<br/>সৌন্দর্যের ছবিখানি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কণ্ঠে ফুটে মিঠা বাণী,<br/>মোহনত্ব নহে বলিবার॥<br/>শ্যাম-শ্যামা-গুণগান,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মধুর গদাই গান,<br/>মনপ্রাণ মুগ্ধ যেই শুনে।<br/>কভু না ভুলিতে পারে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;থেকে থেকে মনে পড়ে,<br/>কি ছিল জানি না কিবা গানে॥<br/>গ্রামের রমণীগণ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গদাধরে মুগ্ধ মন,<br/>রূপে গুণে তন্ময় সকলে।<br/>হেরে তাঁরে সদা সাধ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;দারুণ হৃদে বিষাদ,<br/>সাধে বাদ জঞ্জাল ঘটিলে॥<br/>প্রভুসঙ্গে তা' সবার,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কি প্রকার ব্যবহার,<br/>বলিবার কথা নহে মন।<br/>ভিতরে সুন্দর কাণ্ড,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কাঁচা মন লণ্ডভণ্ড,<br/>সেইহেতু রাখিনু গোপন॥<br/>আভাস সঙ্কেতে কই,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মিষ্টিমাখা চিঁড়া-দই,<br/>প্রভু বই নাহি জানে আর।<br/>গোপনে অনেক নারী,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গড়িয়ে দিত বাঁশরী,<br/>ভাঙিয়া গায়ের অলঙ্কার॥<br/>গুপ্তমুখ কুলবালা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গেঁথে দিত ফুলমালা,<br/>যেন সাধ্য মিষ্ট ভোজ্য কিনে।<br/>কেহ পুত্রনির্বিশেষে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গদাধরে ভালবাসে,<br/>সমাদরে পরম যতনে॥<br/>ভগবৎ-ভক্ত যারা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মহানন্দ পায় তারা,<br/>শুনে কাছে ঈশ্বরপ্রসঙ্গ।<br/>হাস্য-রস সকৌতুক,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কিসে নহে পরাঙ্মুখ,<br/>নানা রঙ্গ রসের তরঙ্গ॥<br/>বাল্যাবধি শ্রীপ্রভুর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;শুনিয়াছি যতদূর,<br/>যাওয়া আসা ছিল নানা স্থানে।<br/>বিশেষে শিয়ড় গ্রাম,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যথা হৃদয়ের ধাম,<br/>সম্পর্কেতে হৃদয় ভাগিনে॥<br/>হৃদুসঙ্গে সম্মিলন,&nbsp;&nbsp;&nbsp;&nbsp;&nbsp;&nbsp;&nbsp;&nbsp;এবে হ'তে বিলক্ষণ,<br/>সংঘটন হইল তাঁহার।<br/>পরস্পর বড় প্রীতি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;হৃদু ভাগ্যবান অতি,<br/>পশ্চাৎ গাইব সমাচার॥</p>

</div>

<div align = "center" class = "dtop">
<a href = "01_11.html">Prev</a> | <a target = "_top" href = "index.html">Up</a> | <a href = "01_12.html">Next</a>
<br/><br/><br/>
<a href = "#Top">Go to top</a>
</div>

</body>
</html>



