<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_07_006.html">Prev</a> | <a target = "_top" href = "index.html">Up</a> | <a href = "02_07_008.html">Next</a>
</div>

<div class = "dtop">

<p align = "center">দ্বিতীয় খণ্ড - অনুরাগে কালীদর্শন</p>

<p align = "center"><u>৭</u></p>

<p align = "center">লীলা-কথা শ্রীপ্রভুর শ্রবণ-মঙ্গল।<br/>শ্রীমথুরে বুঝাবারে করিলা কৌশল॥<br/>গঙ্গাগর্ভে একদিন শুন শুন মন।<br/>মথুর বসিয়া করে মুখপ্রক্ষালন॥<br/>সমাসীন প্রভুদেব ছিলা হেনকালে।<br/>কথঞ্চিৎ দূরে তার বকুলের তলে॥<br/>বালকস্বভাব প্রভু সরলাতিশয়।<br/>লোকে জানে যাহা বলে করেন প্রত্যয়॥<br/>মাথার বিকার কথা রটে সর্বজনে।<br/>তাই চিন্তাকুল প্রভু বসিয়া নির্জনে॥<br/>মথুরে দেখিয়া মনে হইল তাঁহার।<br/>ধনবান শ্রীমথুর বড় জমিদার॥<br/>অনেক সম্পত্তি ধন টাকাকড়ি ঘরে।<br/>বলিলে যদ্যপি কোন সদুপায় করে॥<br/>মনে মনে উঠে কথা কথায় না ফুটে।<br/>হঠাৎ কেমন ভাব হৈল তাঁর ঘটে॥<br/>নিকটে পতিত ঢিল তুলি একখানি।<br/>মথুর মথুর বলি ছুঁড়িলা অমনি॥<br/>ঢিল খেয়ে চম্বিত হইয়া পাছু চায়।<br/>বকুলের তলে প্রভু দেখিবারে পায়॥<br/>দুঃখিত অন্তর ভাব মলিন বদন।<br/>মথুর বুঝিল ঠিক পাগল-লক্ষণ॥<br/>বার বার নিরীক্ষণ করি পরমেশে।<br/>যথায় শ্রীপ্রভু তাঁর সন্নিকটে আসে॥<br/>দীনতার ভাব পরিপূর্ণ শ্রীবদন।<br/>বলিলা মথুরে আমি দরিদ্র ব্রাহ্মণ॥<br/>সবে কয় হইয়াছে মাথার বিকার।<br/>যদি তুমি কর সদুপায় চিকিৎসার॥<br/>কথায় কথায় ঈশ্বরীয় উত্থাপন।<br/>একমনে শ্রীমথুর করেন শ্রবণ॥<br/>শ্রীপ্রভুর মহাবাক্যে শক্তি এত ধরে।<br/>অটল অচল ভেদ হয় তার জোরে॥<br/>আঁতে আঁতে গাঁথা কথা মথুরের প্রাণে।<br/>মন্ত্রমুগ্ধ সর্পসম দাঁড়াইয়া শুনে॥<br/>অবাক হইয়া কয় প্রভু-পদতলে।<br/>এমন আপুনি কিসে লোকে ক্ষেপা বলে॥<br/>প্রাণ দিলে যদি ভাল হয় আপনার।<br/>অবশ্য করিব আমি করিনু স্বীকার॥</p>

</div>

<div align = "center" class = "dtop">
<a href = "02_07_006.html">Prev</a> | <a target = "_top" href = "index.html">Up</a> | <a href = "02_07_008.html">Next</a>
<br/><br/><br/>
<a href = "#Top">Go to top</a>
</div>

</body>
</html>



