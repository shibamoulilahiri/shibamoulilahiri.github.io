<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_031.html">Prev</a> | <a target = "_top" href = "index.html">Up</a> | <a href = "02_18_033.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>৩২</u></p>

<p align = "center">এখানে মথুর কিবা করে শুন মন।<br/>তেমতি মথুরনাথ মথুর যেমন॥<br/>ব্রহ্মবারি প্রবাহিনী গঙ্গার উপর।<br/>ভাসাইল তরী এক অতীব সুন্দর॥<br/>সর্বাঙ্গীণ সজ্জীভূত উপরে ভিতরে।<br/>ফল মূল ভোজ্যদ্রব্য রাখা স্তরে স্তরে॥<br/>প্রাণতুল‍্য প্রভুদেবে তুলিয়া তাহায়।<br/>গঙ্গাবায়ু-সেবনেতে বিহারে বেড়ায়॥<br/>শীতল সলিলকণা সহ গন্ধবহ।<br/>সুখসেব‍্য অতিশয় বহে অহরহ॥<br/>দক্ষিণ দক্ষিণেতর দুই পাশ খোলা।<br/>অধঃ ঊর্ধ্ব দশদিকে প্রকৃতির খেলা॥<br/>এখানে তরণীমধ্যে ঠাকুর আপুনি।<br/>ভবসিন্ধু-তরী যাঁর চরণ-দুখানি॥<br/>ভোগে যোগে পরিপূর্ণ মথুরের ন‍্যায়।<br/>কুত্রাপি কখন নাহি জন্মিল ধরায়॥<br/>মায়ের ইচ্ছায় যেন চালিত ঠাকুর।<br/>প্রভুর ইচ্ছায় তেন এখানে মথুর॥<br/>নবদ্বীপ-অভিমুখে চলিল তরণী।<br/>গৌরাঙ্গদেবের যেথা জন্মলীলাভূমি॥<br/>দিনরাত্রি অনুক্ষণ শয়নে স্বপনে।<br/>হৃষ্টান্তর ভক্তবর বাবার যতনে॥<br/>মধুরসম্বন্ধ-রসে ভুলিয়াছে সব।<br/>উঠিতে বসিতে মাত্র বাবা বাবা রব॥<br/>পবিত্রাম্বু ভাগীরথী আনন্দে উথলা।<br/>খেলিছে নাচিছে তনু তরঙ্গের মালা॥<br/>বক্ষেতে ধরিয়ে সেই অভয় চরণ।<br/>জীব উদ্ধারিতে তাঁর যেখানে জনম॥<br/>ধীর মন্দ সমীরণ ধীরে বহে বারি।<br/>ধীরে দুলাইয়া অঙ্গ ধীর চলে তরী॥<br/>ধীর স্থির একবারে ঘাটের সমীপ।<br/>তীরস্থিত যেইখানে তীর্থ নবদ্বীপ॥<br/>শ্রীপ্রভুর পূর্বেকার আদিম ধারণা।<br/>সন্দেহ গৌরাঙ্গদেব অবতার কিনা॥<br/>পুরাণ কি ভাগবতে নাহি কোন তত্ত্ব।<br/>সন্দেহে দোলায়মান মিথ্যা কি এ সত্য॥<br/>নবদ্বীপ-আগমনে মিলিবে নিশ্চয়।<br/>দরশন গৌরাঙ্গের যদি সত্য হয়॥<br/>সেইহেতু বর্তমানে হেথা আগমন।<br/>এখানে সেখানে ধামে তত্ত্ব-অন্বেষণ॥<br/>গৌরাঙ্গোপাসক বহু গোস্বামী এখানে।<br/>মতি রতি ভক্তি ভারি গৌরাঙ্গ-চরণে॥<br/>কাঠের বিগ্রহ-মূর্তি মন্দিরে স্থাপনা।<br/>ভক্তিভরে সেবা রাগ পূজা উপাসনা॥<br/>প্রতি গোস্বামীর ঘরে প্রভুর গমন।<br/>যদি কোথা মিলে দেবভাবের লক্ষণ॥<br/>ক্ষুণ্ণমন প্রভুদেব বিফল প্রয়াসে।<br/>তরী যেথা উপনীত ফিরত-মানসে॥<br/>কি আশ্চর্য শুন কথা অবাক কাহিনী।<br/>প্রতি-আগমনে যবে ছাড়িল তরণী॥<br/>



</p>

</div>

<div align = "center" class = "dtop">
<a href = "02_18_031.html">Prev</a> | <a target = "_top" href = "index.html">Up</a> | <a href = "02_18_033.html">Next</a>
<br/><br/><br/>
<a href = "#Top">Go to top</a>
</div>

</body>
</html>


