<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_09_000.html">Prev</a> | <a target = "_top" href = "index.html">Up</a> | <a href = "01_09_002.html">Next</a>
</div>

<div class = "dtop">

<p align = "center">প্রথম খণ্ড - চিনুশাঁখারীর মিষ্টান্ন ও মালা গ্রহণ</p>

<p align = "center"><u>১</u></p>

<p align = "center">অতীত বেদান্ত বেদ গীতাদি পুরাণ।<br/>তপ-জপ যাগ-যজ্ঞ কোটি অনুষ্ঠান॥<br/>দরশনে চারিধামে যে ফল না ফলে।<br/>এক রামকৃষ্ণ-কথা গাইলে শুনিলে॥<br/>অনায়াসে ফলে তায় লক্ষাধিক ফল।<br/>রামকৃষ্ণ-কথা হেন শ্রবণ-মঙ্গল॥<br/>ছার আমি মূঢ় কিবা প্রভু-কথা জানি।<br/>বিরচিত বিশ্ব যাঁর, অখিলের স্বামী॥<br/>ভেসে গেছে শুকদেব, মহাবেদব্যাস।<br/>আভাস-প্রকাশে লাগে অন্তরে তরাস॥<br/>কিবা রামকৃষ্ণ প্রভু কি তাঁর মহিমা।<br/>ক্ষুদ্র চিতে করিতে না পারি কোন সীমা॥<br/>সামান্য হৃদয় নহে অণুর আধার।<br/>প্রভু-লীলা সিন্ধুবৎ অকূল পাথার॥<br/>বিশাল তরঙ্গ তায় বিশ্ব-চূড়া ডুবে।<br/>ভাসে কত বিষ্ণু, বিধি, খাবি খায় শিবে॥<br/>অগণ্য ব্রহ্মাণ্ড নীচে বালুকার বন।<br/>সহস্র সহস্র তায় প্রকাণ্ড তপন॥<br/>দীপ্তিহীন ক্ষীণপ্রভা খদ্যোতের প্রায়।<br/>বিলুপ্ত তরঙ্গে কভু কভু বাহিরায়॥<br/>জগৎ-গরাসী নাম মহান্ প্রলয়।<br/>সেই দেখে চমকে হৃদয়ে পায় ভয়॥<br/>অচিন্ত্য অসীম যদি এদিকে আবার।<br/>কৃপাময় রামকৃষ্ণ কৃপায় তাঁহার॥<br/>ইন্দ্রিয়-অতীত যাহা বোধগম্য নয়।<br/>চোখে চোখে পলকে পলকে দৃষ্ট হয়॥<br/>ঘুচে সন্দ, মন দ্বন্দ্ব করে পরিহার।<br/>আলোক উগারি নাশে নিবিড় আঁধার॥<br/>বিষম মায়ার বন্ধ সব টুটে যায়।<br/>তাই শ্রীপ্রভুর কথা না ফুটে কথায়॥<br/>চিনু নামে একজন শাঁখারীর জাতি।<br/>দরিদ্র তাহাতে বৃদ্ধ, গ্রামেতে বসতি॥<br/>ব্যবসায় অল্প আয় কষ্টে গুজরান।<br/>কিন্তু তার গদাধরে ছিল বড় টান॥<br/>গদাধর তার ঘরে যান নিতি নিতি।<br/>সবে সুবিদিত দুঁহে বড়ই পিরীতি॥<br/>গদাধরে সমাদরে বসায় আসনে।<br/>মিষ্টান্ন যা মিলে ভাল তাই দেয় এনে॥<br/>ধীরে ধীরে খান প্রভু, চিনু বসি দেখে।<br/>দোকানে খদ্দের এলে খাতির না রাখে॥<br/>প্রেমে গদগদ চিত চিনু ভক্তিমান।<br/>বিহ্বল এমন যেন শূন্য বাহ্যজ্ঞান॥<br/>কিবা বলে কিবা করে কোন বোধ নাই।<br/>না পাল্টি আঁখি দুটি দেখেন গদাই॥</p>

</div>

<div align = "center" class = "dtop">
<a href = "01_09_000.html">Prev</a> | <a target = "_top" href = "index.html">Up</a> | <a href = "01_09_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>



