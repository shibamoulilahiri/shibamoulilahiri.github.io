<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_10_007.html">Prev</a> | <a target = "_top" href = "index.html">Up</a> | <a href = "02_10_009.html">Next</a>
</div>

<div class = "dtop">

<p align = "center">দ্বিতীয় খণ্ড - হলধারীর সঙ্গে রঙ্গ ও মথুরকে শিবকালী-রূপ-প্রদর্শন</p>

<p align = "center"><u>৮</u></p>

<p align = "center">শ্রীপদে অটলবৎ রাখিতে মথুরে।<br/>ইষ্টরূপে দরশন দিলেন এবারে॥<br/>শ্রীপ্রভুর আবাস-মন্দির যেইখানে।<br/>তাহার কিঞ্চিৎ দূর পূর্বোত্তর কোণে॥<br/>আছয়ে বারাণ্ডা এক অতি সুশোভন।<br/>পূর্ব-পশ্চিমেতে লম্বা দীর্ঘ আয়তন॥<br/>তদুত্তরে ফুলের বাগান মনোহর।<br/>নানাজাতি ফুটে ফুল সৌরভ বিস্তর॥<br/>তাহার পূরব-ভাগে বাবুদের কুঠি।<br/>দক্ষিণে সোপানাবলী অতি পরিপাটি॥<br/>ভক্তবর শ্ৰীমথুর বসিয়া সোপানে।<br/>নানাবিধ করে চিন্তা একাকী আপনে॥<br/>হেনকালে শ্ৰীমথুর দেখিবারে পায়।<br/>আপনে আপুনি মগ্ন প্রভুদেব রায়॥<br/>বারাণ্ডায় পাদ চালি এধার ওধার।<br/>কাহারও উপরে লক্ষ্য মোটে নাহি তাঁর॥<br/>পশ্চিমাস্যে যে সময় শ্রীপ্রভুর গতি।<br/>সে সময় দেবদেব মহেশ-মূরতি॥<br/>পূর্বাস্যে যখন প্রভু ফিরেন আবার।<br/>তখন মোহিনী-ঠামা প্রতিমা শ্যামার॥<br/>গড়ন আকৃতি ঠিক সমতুল সাজে।<br/>অবিকল যেন দেবী মন্দিরের মাঝে॥<br/>শিবকালী যুগ্মরূপ প্রভুর শরীরে।<br/>ভাগ্যবান শ্ৰীমথুর দেখে বারে বারে॥<br/>মথুর প্রথমে বুঝে আঁখির বিকার।<br/>পূর্ববৎ তাই যত দেখে বারংবার॥<br/>আনন্দ-উচ্ছ্বাস হৃদে এত বলবতী।<br/>মথুর হইল যাহে ধৈরয-বিচ্যুতি॥<br/>দ্রুতগতি উপনীত প্রভুর নিকটে।<br/>ধরিয়া চরণপদ্ম কাঁদে আর লুটে॥<br/>ঠাকুর বলেন হেন করিতে যে নাই।<br/>তুমি গণ্য মান্য বাবু রানীর জামাই॥<br/>অপরে দেখিলে পরে কি কবে তোমায়।<br/>এত বলি সান্ত্বনা করেন প্রভুরায়॥<br/>তখন কি শুনে কথা কাঁদিয়ে কাঁদিয়ে।<br/>বারংবার পদদ্বয় ধরে জড়াইয়ে॥<br/>তবে জিজ্ঞাসিল প্রভু হেন কি কারণ।<br/>বৃত্তান্ত খুলিয়া কহ করিব শ্রবণ॥<br/>মুখে না বেরায় বাণী গদ্গদ স্বরে।<br/>আমূল দর্শন যাহা কহিল গোচরে॥<br/>শ্রীপ্রভু বলেন একি কথা কহ তুমি।<br/>কি জানি আমি তো বাবু কিছুই না জানি॥<br/>মথুর না শুনে কথা মুখপানে চায়।<br/>ধরিয়া অভয় পদ অবনী লুটায়॥<br/>নানা মতে বুঝাইতে তবে তারপর।<br/>ক্রমে ক্রমে ধীরে ধীরে শান্ত ভক্তবর॥<br/>করজোড় করি কহে বুঝিনু সকল।<br/>সত্যই ফলিল মোর ঠিকুজির ফল॥<br/>মথুরের ঠিকুজিতে লেখা হেন কথা।<br/>সশরীরে সঙ্গে রবে তার ইষ্ট মাতা॥<br/>প্রত্যক্ষ করিয়া আজি ঠিকুজির ফল।<br/>শ্রীপদে উপজে ভক্তি বিশ্বাস অটল॥<br/>দুঁহু-সঙ্গে দোঁহাকার সম্বন্ধ মধুর।<br/>সেবক ভাণ্ডারী সখা মন্ত্রী শ্ৰীমথুর॥<br/>প্রভুরও অপার কৃপা মথুরের প্রতি।<br/>ত্রাতা পাতা রক্ষাকর্তা দুকালের গতি॥</p>

</div>

<div align = "center" class = "dtop">
<a href = "02_10_007.html">Prev</a> | <a target = "_top" href = "index.html">Up</a> | <a href = "02_10_009.html">Next</a>
<br/><br/><br/>
<a href = "#Top">Go to top</a>
</div>

</body>
</html>


