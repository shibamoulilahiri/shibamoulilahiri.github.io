<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_07_016.html">Prev</a> | <a target = "_top" href = "index.html">Up</a> | <a href = "02_07_018.html">Next</a>
</div>

<div class = "dtop">

<p align = "center">দ্বিতীয় খণ্ড - অনুরাগে কালীদর্শন</p>

<p align = "center"><u>১৭</u></p>

<p align = "center">একদিন শ্রীপ্রভুর কি হইল মন।<br/>ভাবেতে বিভোর গোটা দিন অনশন॥<br/>সমাগত লোকজন বাড়ি পরিপূর্ণ।<br/>বিষাদিত সকলেই শ্রীপ্রভুর জন্য॥<br/>ভাগ্যবতী ভিক্ষামাতা ধনী কামারিনী।<br/>প্রভুর ভাবের ভাব বুঝিতেন তিনি॥<br/>সম্বোধিয়া সকলেই কহিল তখন।<br/>গদা'য়ে খাওয়াতে কিবা কার আছে মন॥<br/>সত্বর আনহ হেথা সংগ্ৰহ করিয়ে।<br/>যা যার মনের সাধ লহ মিটাইয়ে॥<br/>এত শুনি গৃহমুখে চলিল সকল।<br/>কেহ মিষ্টি কেহ দুধ কেহ আনে ফল॥<br/>যে যাহা পাইল তার মনের মতন।<br/>সম্মুখে যোগায়ে দিল ত্বরিত গমন॥<br/>মুখে তুলে দেয় দ্রব্য মনোমত যার।<br/>ভাবাবেশে প্রভুদেব করেন আহার॥<br/>কতই খাইলা প্রভু নাহি বাহ্যোদয়।<br/>এখনও কে আছে বাকি ভিক্ষামাতা কয়॥<br/>যে হও সে হও নাহি ভয় নাহি মানা।<br/>আনিয়ে মিটায়ে লহ মনের বাসনা॥<br/>একজন ছিল ডোম ভাবিয়া না পায়।<br/>কি দ্রব্য আনিয়া দিবে প্রভুর সেবায়॥<br/>একে অতি দীন দুঃখী তাহে হীন জেতে।<br/>যায় গৃহ-অভিমুখে ভাবিতে ভাবিতে॥<br/>একমাত্র কুঁড়েঘর সম্পত্তির সার।<br/>কাঁঠালের গাছ আছে নিকটে তাহার॥<br/>এতই ঘরের কাছে চালে ঠেকে ডাল।<br/>দেখিল তাহাতে এক সুপক্ব কাঁঠাল॥<br/>আনন্দের সীমা নাই মাথায় করিয়ে।<br/>প্রভুকে খাইতে দিল কাঁঠাল আনিয়ে॥<br/>দীনবন্ধু প্রভুদেব দীনের সম্বল।<br/>উদর পূরিয়ে খান কাঁঠালের ফল॥<br/>দীন-ভক্তদত্ত ফল করিলে ভক্ষণ।<br/>তবে না আসিল অঙ্গে বাহ্যিক চেতন॥<br/>কাঙাল-বৎসল প্রভু দীনের ঠাকুর।<br/>পূরায়ে দীনের সাধ দুঃখ কৈলা দূর॥<br/>শ্রীপ্রভু যাহার ফল খাইলা পিরীতে।<br/>ডোমরূপী দেব তিনি উচ্চতম জেতে॥<br/>দীনভাবে করে বাস গ্রাম-প্রান্তদেশে।<br/>দুয়ারেতে দীনবন্ধু দরশন-আশে॥<br/>যে হও সে হও তুমি আমার ঠাকুর।<br/>পদধূলি দিয়া কর মোহ-তম দূর॥<br/>জাতিতে কায়স্থ আমি তুমি জেতে ডোম।<br/>তোমার তুলনে আমি অতি নীচতম॥<br/>ভক্তিহীনে মাখায়েছি জাতিতে অখ্যাতি।<br/>সেই জাতি মুখ্য তুমি যেই জাতি॥<br/>কহিতে কাহিনী ব্যথা লাগে মোর বুকে।<br/>আমার প্রদত্ত প্রভু নাহি দিলা মুখে॥<br/>কি সুখের জাতি মম উচ্চ মাত্র নামে।<br/>যাহারে করিলা ঘৃণা পতিতপাবনে॥<br/>পতিত হইতে আমি সুপতিত অতি।<br/>পদরেণু দিয়া মোর খণ্ডহ দুর্গতি॥<br/>প্রভুর যে কুলে জন্ম জানি পরিচয়।<br/>যাহার তাহার দ্রব্য গ্রহণীয় নয়॥<br/>সে ধারা করিয়া নষ্ট প্রভু পরমেশে।<br/>খাইলা সবার নষ্টা দুষ্টা নির্বিশেষে॥<br/>পাছে কেহ করে প্রশ্ন কুলের উপর।<br/>সে হেতু সন্ত্রস্তচিত্ত দাদা রামেশ্বর॥<br/>বুঝিয়া দাদার ভাব শ্রীপ্রভু অন্তরে।<br/>মানস করিলা ত্বরা আসিতে শিয়ড়ে॥</p>

</div>

<div align = "center" class = "dtop">
<a href = "02_07_016.html">Prev</a> | <a target = "_top" href = "index.html">Up</a> | <a href = "02_07_018.html">Next</a>
<br/><br/><br/>
<a href = "#Top">Go to top</a>
</div>

</body>
</html>


