<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_13_001.html">Prev</a> | <a target = "_top" href = "index.html">Up</a> | <a href = "02_13_003.html">Next</a>
</div>

<div class = "dtop">

<p align = "center">দ্বিতীয় খণ্ড - মধুরভাবে সাধনা</p>

<p align = "center"><u>২</u></p>

<p align = "center">অতুল ব্রজের ভাব অবোধ্য বারতা।<br/>সুরের অজ্ঞাত তত্ত্ব নরের কা কথা॥<br/>মায়া-বিরহিত পরিশুদ্ধ নির্বিকার।<br/>স্বার্থগন্ধ-পরিশূন্য ভাব শ্রীরাধার॥<br/>অতীব সুগূঢ় তত্ত্ব অতি দুরজ্ঞেয়।<br/>রাধাই আধার তার রাধাই আধেয়॥<br/>রূপ-রস-গন্ধ-আদি বিষয়বিমুখ।<br/>নিত্যসিদ্ধ আত্মারাম ব্যাস-পুত্র শুক॥<br/>ব্রহ্মর্ষি নারদঋষি আদি মুনিগণ।<br/>পুরাণে বহুলভাবে করেছে কীর্তন॥<br/>আসক্তি-সম্বল জীব স্বার্থগতপ্রাণ।<br/>ধরিতে ইহাতে নারে কহে কি পুরাণ॥<br/>শুদ্ধসত্ত্বাধারে প্রেমঘন মূর্তি ধরি।<br/>জীবে দিতে পরতত্ত্ব নিজে ব্রজেশ্বরী॥<br/>বার বার অবতীর্ণ লীলার প্রাঙ্গণে।<br/>সম্বল সমর্থ প্রেম সাধ্যের তোষণে॥<br/>এই যে মধুরভাব নিজস্ব রাধার।<br/>ষোল আনা পরিপূর্ণ তাঁর অধিকার॥<br/>অন্য অন্য গোপিকার চারি-পাঁচ আনা।<br/>একান্ত সেবিকা যারা রাইগতপ্রাণা॥<br/>জগজনে যে প্রতিমা জানা রাধা নামে।<br/>বিবাহিতা আয়ানের বাস বৃন্দাবনে॥<br/>জটিলে কুটিলে যাঁর শাশুড়ী ননদী।<br/>কৃষ্ণ-বিরাগিণী কৃষ্ণনামে প্রতিবাদী॥<br/>কুলাদি সর্বস্বহারা কৃষ্ণের কারণ।<br/>কৃষ্ণকলঙ্কিনী নাম অঙ্গের ভূষণ॥<br/>মূল স্বরূপত্ব তাঁর না জানিলে পরে।<br/>অধিকারী নহে ব্রজলীলা শুনিবারে॥<br/>ভূতের যেখানে নাই প্রবেশাধিকার।<br/>রূপ-রস-গন্ধাদির সাগরের পার॥<br/>অতীন্দ্রিয় রাজ্য যাহা পুরাণে কীর্তিত।<br/>ব্রজভাবচন্দ্র হয় সেখানে উদিত॥<br/>রূপ-রসে মত্ত মন অভাবে বিষাদ।<br/>শুনে যদি ব্রজলীলা করে অপরাধ॥<br/>অচ্যুতের লীলামৃত শ্রবণ-মঙ্গল।<br/>জৈবভাবাপন্ন শুনে পায় হলাহল॥<br/>শ্রীকৃষ্ণ অদ্বৈতভাবে ক্রিয়াগুণ-হীন।<br/>কৃষ্ণশক্তি রাধা থাকে তাহাতে বিলীন॥<br/>দুঁহু-সঙ্গে দোঁহাকার এত প্রেম-প্রীতি।<br/>এক ভিন্ন দুই আর না হয় প্রতীতি॥<br/>এই প্রেমপ্রীতি করিবারে আস্বাদন।<br/>এক হয়ে দুঁহু কৈলা লীলার পত্তন॥<br/>বৃন্দাবনে প্রেমঘন মূর্তি দোঁহাকার।<br/>উভয়ে বিশুদ্ধ সত্ত্ব ত্রিগুণের পার॥<br/>ইহা না জানিয়া ব্রজলীলা শুনে যদি।<br/>মঙ্গল দূরের কথা হয় অপরাধী॥</p>

</div>

<div align = "center" class = "dtop">
<a href = "02_13_001.html">Prev</a> | <a target = "_top" href = "index.html">Up</a> | <a href = "02_13_003.html">Next</a>
<br/><br/><br/>
<a href = "#Top">Go to top</a>
</div>

</body>
</html>


