<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_10_002.html">Prev</a> | <a target = "_top" href = "index.html">Up</a> | <a href = "01_11.html">Next</a>
</div>

<div class = "dtop">

<p align = "center">প্রথম খণ্ড - বিশালাক্ষীর আবেশ</p>

<p align = "center"><u>৩</u></p>

<p align = "center">সাধ করি স্বগ্রামেতে নানা জাতি মিলে।<br/>বাঁধিল যাত্রার দল যুবক সকলে॥<br/>প্রাচীনের মধ্যে মাত্র চিনিবাস তায়।<br/>মহা আম্বা আরম্ভেতে কহা নাহি যায়॥<br/>চিনিবাস বড় চিনে গদাই-শিশুকে।<br/>না রহে গদাই যথা চিনু নাহি থাকে॥<br/>বড়ই সুমিষ্টকণ্ঠ শিশু গদাধর।<br/>দুই-এক গানে যাঁর গরম আসর॥<br/>ভক্তি কি রঙ্গাদি রস হাস্য-প্রহসনে।<br/>সমকক্ষ কোন স্থানে না মিলে ভুবনে॥<br/>যদিচ অল্প বয়ঃ বারর উপর।<br/>সর্বরূপরসজ্ঞাত রসিকপ্রবর॥<br/>একবার শিবরাত্রি মহেশ-বাসরে।<br/>ভক্তবর সীতানাথ পাইনের ঘরে॥<br/>নির্ধারিত হৈল হবে যাত্রা গোটা রাতি।<br/>মহেশ-বাসর হেতু নিদ্রা নহে রীতি॥<br/>অর্থ বিনা পল্লীগ্রামে পর্বোৎসব বন্ধ।<br/>যদি হয় সবাকার বড়ই আনন্দ॥<br/>যাত্রাকালে যাত্রাশালে যত নরনারী।<br/>কাতারে কাতারে বসে মহোল্লাস ভারি॥<br/>সাজঘর আসরের কিঞ্চিৎ তফাত।<br/>বেশকারী গয়াবিষ্ণু প্রভুর সেঙাত॥<br/>নানা জনে নানাবেশে পাঠান আসরে।<br/>কেহ না দেখিতে পায় শিশু গদাধরে॥<br/>গদাধর সবাকার আদরের ধন।<br/>শ্রোতাগণ মনে মনে করে আন্দোলন॥<br/>যাত্রা প্রায় অর্ধ সায় রাত্রি যায় ব'য়ে।<br/>তবু না আসেন তিনি আসরে সাজিয়ে॥<br/>আকুল তাঁহার জন্যে যত লোকজন।<br/>হেনকালে শিব-বেশে হৈল আগমন॥<br/>মহা শোভা পায় গায় মহেশের বেশ।<br/>চেনা দায় নাহি কায় স্বরূপের লেশ॥<br/>সুচিকন কেশগুচ্ছ তাহার বদলে।<br/>রুক্ষবর্ণ জটাভার লম্বমান দুলে॥<br/>স্ববর্ণ সুবর্ণ জিনি চাঁপা হেরে যায়।<br/>বিভূতিতে আচ্ছাদিত মহাশোভা পায়॥<br/>উপমায় কিবা গায় বর্ণজ্যোতি জ্বলে।<br/>শরৎ-চন্দ্রিমা শুভ্র মেঘের আড়ালে॥<br/>ফটিক রুদ্রাক্ষমালা শোভিত গলায়।<br/>ঈষৎ আবেশ-বলে ঈষৎ দুলায়॥<br/>এক করে শিঙা ধরা ত্রিশূল অপরে।<br/>বাঘাম্বর বিচিত্রিত বসন উপরে॥<br/>সর্বোপরি শোভমান শ্রীঅঙ্গে আবেশ।<br/>ধীরে ধীরে মত্ত-প্রায় আসরে প্রবেশ॥<br/>দর্শকেরা দেখে তাঁরে নহে গদাধর।<br/>আগত কৈলাস ছাড়ি কৈলাস-ঈশ্বর॥<br/>পূর্ণ হইল শিবাবেশ বাহ্য গেল ছেড়ে।<br/>দুনয়নে বারিধারা অবিরল ঝরে॥<br/>মাটি নরমিয়া গেল ধারা-বরিষণে।<br/>কে জানে কোথায় জল আছিল নয়নে॥<br/>শঙ্করের শিরে বাস জাহ্নবী আপনি।<br/>পরম ঈশ্বর প্রভু অখিলের স্বামী॥<br/>ব্রহ্মা-বিষ্ণু-মহেশের সবার ঈশ্বর।<br/>প্রভুর শ্রীপাদপদ্ম জনমের ঘর॥<br/>শঙ্কায় মাথায় নাহি পারে বসিবারে।<br/>শিবভাব প্রভু-অঙ্গে তাই চক্ষে ঝরে॥<br/>জ্ঞানহারা দর্শকেরা দেখিয়া মুরতি।<br/>শিশু-গদাধর-অঙ্গে মহেশ-প্রকৃতি॥<br/>গরগর মহাভাব উঠেছে সপ্তমে।<br/>আপনার স্থানে নাহি নামে কোনক্রমে॥<br/>চিনে যারা চিনু-আদি গ্রামবাসিগণ।<br/>তাড়াতাড়ি বিল্বপত্র করিয়া চয়ন॥<br/>চরণে অর্পণ করে মহা-অনুরাগে।<br/>মহেশ-সন্তোষ দিব্য-নৈবেদ্য-সংযোগে॥<br/>হর হর দিগম্বর স্তুতি মুখে গায়।<br/>ধর ধর মহাভাব আপন ইচ্ছায়॥<br/>তবে ভেঙে যায় ভাব অঙ্গে হয় লীন।<br/>কেহ বলে হেন ভাবে যায় তিন দিন॥<br/>ভাঙিল সেদিন যাত্রা না হইল আর।<br/>প্রভু গদা'য়ের কথা তাজ্জব ব্যাপার॥<br/>আর কিবা আছে বল এত বড় মিঠে।<br/>গাইলে শুনিলে শুষ্ক গাছে রস ফুটে॥<br/>কথার এ কথা নয় সত্য এ সকল।<br/>রামকৃষ্ণ-কথা সত্য শ্রবণ-মঙ্গল॥</p>

</div>

<div align = "center" class = "dtop">
<a href = "01_10_002.html">Prev</a> | <a target = "_top" href = "index.html">Up</a> | <a href = "01_11.html">Next</a>
<br/><br/><br/>
<a href = "#Top">Go to top</a>
</div>

</body>
</html>



