<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_09_003.html">Prev</a> | <a target = "_top" href = "index.html">Up</a> | <a href = "02_09_005.html">Next</a>
</div>

<div class = "dtop">

<p align = "center">দ্বিতীয় খণ্ড - রামাৎ-সাধনা</p>

<p align = "center"><u>৪</u></p>

<p align = "center">পেয়ে প্রভু রামলালে পরম সুন্দর।<br/>স্নেহেতে বিভোরচিত্তে সোহাগ আদর॥<br/>লালন-পালন যত্ন হয় দিবারাতি।<br/>ছাওয়ালে না পারে এত করিতে প্রসূতি॥<br/>সোহাগে দুরন্ত বড় হৈল রামলালা।<br/>রোদে ছুটে জল ঘাঁটে ধূলা মেখে খেলা॥<br/>এ একপ্রকার জ্বালা এখানের নয়।<br/>ভাবরাজ্যের ভাবুকের ভাব-ক্ষেতে হয়॥<br/>মজার জ্বালার মিষ্টি কি কব তোমাকে।<br/>ভিন্ন ভিন্ন ধর্ম সূর্যমণির আলোকে॥<br/>একে বহে দাহ্য গুণ পরাণ বিকল।<br/>মণির আলোকে করে প্রাণ সুশীতল॥<br/>এখন প্রভুর নাই আরাম-বিরাম।<br/>সর্বদাই ব্যতিব্যস্ত লয়ে বালরাম॥<br/>এখন সমাধি নাই নাই ভাবাবেশ।<br/>স্বহস্তে করেন নারিকেলের সন্দেশ॥<br/>কত কথা কত রঙ্গ হয় তার সনে।<br/>কভু ক্রোধাবিষ্ট কভু সস্নেহবচনে॥<br/>দেখিয়া শুনিয়া লোকে বুঝে তার মর্ম।<br/>বাতিক বায়ুর বেগ প্রাবল্যের ধর্ম॥<br/>আইও তাহাই কন আচার দেখিয়ে।<br/>ক্ষেপিলি কি সন্ন্যাসীর ঠাকুর লইয়ে॥<br/>কখন বলেন আই হৃদয়ের কাছে।<br/>গদায়ে আমার বুঝি পরীতে পেয়েছে॥<br/>প্রভু বিনা অন্য কেহ দেখিতে না পায়।<br/>রামলালা সঙ্গে তাঁর খেলিয়া বেড়ায়॥<br/>এ এক রাজ্যের কথা এ রাজ্যের নয়।<br/>বিমানেতে স্থিতি ভিত্তি নিত্য নিত্য রয়॥<br/>আলম্বনশূন্য সেটি ঝুলে আসমানে।<br/>হইলেও নিকটস্থ দূরবর্তী স্থানে॥<br/>ভাবী বিনা অন্যে নাহি দেখিবারে পায়।<br/>বিষম হেঁয়ালি কথা না আসে মাথায়॥<br/>নাহি তথা বাহ্য রূপ-রসাদির গন্ধ।<br/>রোষ দ্বেষ আদি করি অরাতির দ্বন্দ্ব॥<br/>নাহি তথা স্থূল বাহ্য ভৌতিক ব্যাপার।<br/>নাহি চন্দ্র নাহি সূর্য মালা তারকার॥<br/>আছে তথা ভাব লক্ষ্য সঙ্গে এক মন।<br/>আছে সংস্কার অরি প্রতিদ্বন্দ্বিগণ॥<br/>রথ অস্ত্র বিনা আছে অনন্ত সমর।<br/>তার পারে পুরী আছে অতীব সুন্দর॥<br/>বিনা চন্দ্রে বিনা সূর্যে পুরী জ্যোতির্ময়।<br/>পুরীর শোভার কথা কহিবার নয়॥<br/>আছে এক রত্নবেদী অতি অলৌকিক।<br/>তদুপরি জ্বলে এক অমূল্য মানিক॥<br/>নানান বর্ণের জ্যোতি রূপ উঠে তার।<br/>এক এক বর্ণরূপে বিভিন্ন আকার॥<br/>দেখিলে সে কেহ আর পালটিতে নারে।<br/>ডুবে যায় অপরূপ রূপের পাথারে॥<br/>এ হেন রাজ্যের রাজ্যেশ্বর অবতার।<br/>অনুক্ষণ প্রিয় রাজ্যে বিলাস-বিহার॥<br/>কেমনে বুঝিব মোরা এ রাজ্যের কথা।<br/>যে কবে বলিব তার বিকারের মাথা॥<br/>তাই প্রভু আমাদের দৃষ্টিতে কেবল।<br/>একজনা ঘোর বদ্ধ উন্মত্ত পাগল॥<br/>ধূলা দিয়ে জগতের চক্ষের উপর।<br/>রঙ্গভূমে করে রঙ্গ রঙ্গের ঈশ্বর॥<br/>অত্যাশ্চর্য ভাবরাজ্য প্রভুর বিদিতি।<br/>বালরামে লয়ে হৈল বাৎসল্যের ইতি॥<br/>সাধনাসহায়ে প্রভু দেখিবারে পান।<br/>এই বালকের অঙ্গে সৃষ্টি শোভমান॥<br/>বালরামময় সৃষ্টি আর নাহি কেহ।<br/>ভাবাতীত একা ভূমি সম্মিলনী-গৃহ॥</p>

</div>

<div align = "center" class = "dtop">
<a href = "02_09_003.html">Prev</a> | <a target = "_top" href = "index.html">Up</a> | <a href = "02_09_005.html">Next</a>
<br/><br/><br/>
<a href = "#Top">Go to top</a>
</div>

</body>
</html>


