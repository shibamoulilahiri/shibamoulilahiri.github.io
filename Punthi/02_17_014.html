<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_17_013.html">Prev</a> | <a target = "_top" href = "index.html">Up</a> | <a href = "02_17_015.html">Next</a>
</div>

<div class = "dtop">

<p align = "center">দ্বিতীয় খণ্ড - স্বদেশ-যাত্রা</p>

<p align = "center"><u>১৪</u></p>

<p align = "center">শিয়ড়েতে বহুদিন গত হ'লে পর।<br/>প্রভুর পড়িল মনে দক্ষিণশহর॥<br/>বহুদূর তথা হ'তে দুদিনের পথ।<br/>পথের কাহিনী শুন শুনেছি যেমত॥<br/>হৃদুসঙ্গে পথিমধ্যে ভোজনের কালে।<br/>উপনীত হইলেন এক পান্থশালে॥<br/>স্নানান্তে খাওয়ায়ে জল প্রভুগুণধামে।<br/>হৃদয় রন্ধন করে পরম যতনে॥<br/>হৃদু ভাল জানে যাহা ভোজ্য রুচিকর।<br/>কে আর কোথায় হেন সেবক সুন্দর॥<br/>সামান্য সে চটি ভাল দ্রব্য নাহি জুটে।<br/>ভাল যা পাইল তাই আনিল আকুটে॥<br/>ভাত ডাল তরকারি হইল সকল।<br/>সর্বশেষে রাঁধে চুনা মাছের অম্বল॥<br/>প্রস্তুত করিয়া অন্ন হৃদু ডাকে তাঁরে।<br/>নাচিতে নাচিতে যান ভাত খাইবারে॥<br/>বালকস্বভাব প্রভু বালক প্ৰকৃত।<br/>যখন খেয়াল যেন কার্য সেইমত॥<br/>অথচ সকলে আছে সুগুহ্য ব্যাপার।<br/>মম অধিকারে নাই সে সব বিচার॥<br/>অম্বলেতে চুনা মাছ করি দরশন।<br/>বলিলেন আর মম হবে না ভোজন॥<br/>পোনামাছ বিনা আজ ভাত নাহি খাব।<br/>বরঞ্চ আগোটা দিন উপবাস রব॥<br/>শিশু হ'তে শিশুসম বিষম রগড়।<br/>ধরিয়া শালার খুঁটি ঘুরে নিরন্তর॥<br/>প্রভুরে বুঝান হৃদু সাধ্য-অনুসারে।<br/>ততই ঘুরেন তিনি খুঁটি এঁটে ধ'রে॥<br/>ঘুরিতে ঘুরিতে মাঝে মাঝে হয় নাচ।<br/>সেই এক বোল মুখে খাব পোনামাছ॥<br/>খেয়াল না যাবে হৃদু বুঝিয়া আপনে।<br/>বাহির হইল পোনামাছ-অন্বেষণে॥<br/>সেবক হৃদুর মত খুঁজিয়া না পাই।<br/>এত আবদার যারে করেন গোসাঁই॥<br/>ভিক্ষুকের মত হৃদু দ্বারে দ্বারে ফিরে।<br/>শেষে উপনীত এক গৃহস্থের ঘরে॥<br/>বিয়া হেতু অনেক লোকের সমাগম।<br/>গৃহস্বামী যেবা তারে কৈল নিবেদন॥<br/>সমস্ত বৃত্তান্ত শুনি গৃহী ভাগ্যবান।<br/>হৃদয়ে করিল এক গোটা মাছ দান॥<br/>তুষ্ট হ'য়ে মাছ ল'য়ে ত্বরিত গমন।<br/>মনোমত পান্থশালে করিল রন্ধন॥<br/>তাড়াতাড়ি ভোজন করিতে হৃদু কয়।<br/>দেরি হ'লে চ'লে যাবে গাড়ির সময়॥<br/>অতি সন্নিকটে তার রেল-ইষ্টেশান।<br/>সময়ে না গেলে গাড়ি করিবে পয়ান॥<br/>কলিকাতা-অভিমুখে যেতে সেই দিনে।<br/>নাহিক দোসরা গাড়ি এক গাড়ি বিনে॥<br/>ঠিক সময়েতে যেতে না পারিলে তথা।<br/>সে দিন না হবে আর আসা কলিকাতা॥<br/>সেই হেতু প্রভুদেবে বিহিত বুঝান।<br/>স্বমনে ভোজন বাক্যে নাহি যায় কান॥</p>

</div>

<div align = "center" class = "dtop">
<a href = "02_17_013.html">Prev</a> | <a target = "_top" href = "index.html">Up</a> | <a href = "02_17_015.html">Next</a>
<br/><br/><br/>
<a href = "#Top">Go to top</a>
</div>

</body>
</html>


