<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_07_014.html">Prev</a> | <a target = "_top" href = "index.html">Up</a> | <a href = "02_07_016.html">Next</a>
</div>

<div class = "dtop">

<p align = "center">দ্বিতীয় খণ্ড - অনুরাগে কালীদর্শন</p>

<p align = "center"><u>১৫</u></p>

<p align = "center">জ্যেষ্ঠ খুল্লতাত-ভাই হলধারী দাদা।<br/>পুরীতে পূজক চিন্তা করেন সর্বদা॥<br/>শাস্ত্রজ্ঞ সাধক তেঁহ পণ্ডিতপ্রবর।<br/>আড়ালে প্রভুরে লয়ে বুঝান বিস্তর॥<br/>মা মা বলি কেন কাঁদ বালকের প্রায়।<br/>শ্যামা মাত্র শুনা নাম কে পায় কোথায়॥<br/>চাঁদ লাগি কাঁদে যেন শিশু অকারণ।<br/>শ্যামার লাগিয়া দেখি তোমার তেমন॥<br/>ক্ষুধা-নিদ্রা নাই কেন কাঁদ দিনে-রেতে।<br/>পাবার হইলে শ্যামা এতদিনে পেতে॥<br/>কেঁদ না কাঁদিলে কিবা হবে অনিবার।<br/>কেমনে হইল হেন মাথার বিকার॥<br/>এত বলি দাদা যত করেন সান্ত্বনা।<br/>ততই প্রভুর হয় শেলের যাতনা॥<br/>শ্যামা সুদুর্লভ, শুনি ভীষণ বারতা।<br/>শতগুণে পায় বৃদ্ধি হৃদি-ব্যাকুলতা॥<br/>প্রবেশি অস্থির প্রাণে শ্যামার মন্দিরে।<br/>কাতরে কহেন শ্যামা-প্রতিমা-গোচরে॥<br/>কোথা শ্যামা, দেখা দে মা মোরে একবার।<br/>হলধারী বলে মোর মাথার বিকার॥<br/>যাতনায় যায় প্রায় দেহ ছাড়ি প্রাণী।<br/>তথাপি না দেয় দেখা নিদয়া পাষাণী॥<br/>লইয়া শ্যামার খাঁড়া প্রভু অবশেষে।<br/>বসাইতে যান যবে নিজ গলদেশে॥<br/>তখন সাক্ষাৎকার আইলা জননী।<br/>বলিলেন ডাকিলেই দেখা পাবে তুমি॥<br/>থাক আপনার ভাবে আছ যেইমত।<br/>অচল অটল নাহি হবে বিচলিত॥<br/>সে হইতে শ্যামাপদ যদি কোন জন।<br/>না মিলে দুর্লভ কথা করে উচ্চারণ॥<br/>ভগবান প্রভুদেব বিশ্বাস-আকর।<br/>সদাবদ্ধ রাখিতেন শ্রবণ-বিবর॥<br/>জীব-শিক্ষা-হেতু প্রভু সাধনার আগে।<br/>দেখাইলা শ্যামা মিলে কত অনুরাগে॥<br/>অনুরাগ কারে বলে কি তার প্রকৃতি।<br/>সরল বুদ্ধিতে শুন রামকৃষ্ণ-পুঁথি॥<br/>রাগাত্মিকা ভক্তি যেবা সেই অনুরাগ।<br/>কিংবা ঈশ্বরের জন্য ষোল আনা ত্যাগ॥<br/>একলক্ষ্য সিন্ধুমুখী স্রোতের প্রকৃতি।<br/>উগ্রতম একটানা অতি বেগবতী॥<br/>অচল-অটল-সম গুরু-অভিমান।<br/>যাবতীয় দ্বন্দ্বভাব অজ্ঞিয়ান জ্ঞান॥<br/>শারীরিক মানসিক যত সংস্কার।<br/>বাসনা কল্পনা আদি বাহ্যিক বিকার॥<br/>ঘৃণা লজ্জা ভয় আর জাতি কুল মান।<br/>সকলের প্রিয় দেহ প্রাণের সমান॥<br/>তৃণসম ভাসাইয়া লয়ে যায় বেগে।<br/>এই ধর্ম মর্ম বুঝ বহে অনুরাগে॥<br/>এ বেগের আতিশয্য হয় এত দূর।<br/>শুন কি প্রভাব তার অবস্থা প্রভুর॥<br/>হৃদয়ে বেদনা গাত্রদাহের জ্বালায়।<br/>লুটাপুটি যান ভূমে ধূলায় কাদায়॥<br/>কোমল গায়ের চর্ম কত যায় কাটা।<br/>বাঁধিল মাথার চুলে দীর্ঘ দীর্ঘ জটা॥<br/>দেহভ্রম বাহ্যহারা দেহ গোটা জড়।<br/>চড়াই আসিয়া বসে মাথার উপর॥<br/>আহারীয়-অন্বেষণে চঞ্চু বিলিখনা।<br/>যদ্যপি জটায় পায় তণ্ডুলের কণা॥<br/>বুঝ অনুরাগ কিবা লক্ষণ কি তার।<br/>পরিপক্বে ধরে মহাভাবের আকার॥<br/>ব্যাস শ্রীরাধার অঙ্গে পুরাণে বাখানে।<br/>দুর্লভ উদয় নহে যেখানে সেখানে॥<br/>বিনা ষোল আনা শুদ্ধ সত্ত্বের আধার।<br/>ভৌতিক আধারে বেগ নহে ধরিবার॥<br/>অবতার সেইখানে মহাভাব যেথা।<br/>জয় প্রভু রামকৃষ্ণ ভাবের বিধাতা॥</p>

</div>

<div align = "center" class = "dtop">
<a href = "02_07_014.html">Prev</a> | <a target = "_top" href = "index.html">Up</a> | <a href = "02_07_016.html">Next</a>
<br/><br/><br/>
<a href = "#Top">Go to top</a>
</div>

</body>
</html>



