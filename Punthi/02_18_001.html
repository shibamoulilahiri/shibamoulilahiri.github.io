<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_000.html">Prev</a> | <a target = "_top" href = "index.html">Up</a> | <a href = "02_18_002.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>১</u></p>

<p align = "center">রামকৃষ্ণলীলা-সিন্ধু অতলপরশী।<br/>মুকুতা মাণিক রত্ন মণি রাশি রাশি॥<br/>বিভাতি বিশাল গর্ভ শোভে স্তরে স্তরে।<br/>নিগমন হও মন অমৃত-পাথারে॥<br/>এখন বিপদ বড় মথুরের ঘরে।<br/>ভক্তিমতী জগদম্বা প্রায় মরে মরে॥<br/>পরাজিত শহরের চিকিৎসকগণ।<br/>হতাশে মথুর এবে চিন্তাকুল মন॥<br/>প্রত্যাগত প্রভুদেব দক্ষিণশহরে।<br/>শুনিয়া মথুর ত্বরা আইল গোচরে॥<br/>উপায় কি হবে বলি কৈল নিবেদন।<br/>সুদীর্ঘ নিঃশ্বাস অতি উচাটন মন॥<br/>ভক্ত-সখা দেখি ভক্তে অতীব কাতর।<br/>বাহ্যহীন আর নাহি দেহের খবর॥<br/>ভাবাবেশে বলিলেন ভক্ত শ্ৰীমথুরে।<br/>ভয় নাই জগদম্বা শীঘ্র যাবে সেরে॥<br/>প্রভুতে বিশ্বাস এত করিত মথুর।<br/>শুনিয়া অমনি তার সব চিন্তা দূর॥<br/>ঘরে না যাইয়া রহে দক্ষিণশহরে।<br/>দিনে দিনে পায় বার্তা জগদম্বা সারে॥<br/>একে তো মথুর ভক্ত ভক্তির আকর।<br/>প্রভুরে দেখিয়া পায় হাতে শশধর॥<br/>তদুপরি প্রিয়তমা প্রাণের সমান।<br/>প্রভুর কৃপায় মাত্র পাইলেন প্রাণ॥<br/>দেখিয়া মজিল এত প্রভুর চরণে।<br/>তিলেক না দেখি দেখে অন্ধকার দিনে॥<br/>সুবৃহৎ কালীপুরী মহাপরিসর।<br/>মনোহর পুষ্পোদ্যান তাহার ভিতর॥<br/>নানা জাতি ফুটে ফুল সৌরভে অতুল।<br/>যেখানে সেখানে গন্ধে করে প্রাণাকুল॥<br/>বিশেষতঃ যূথী বেলা মালতী টগর।<br/>গোলাপ রজনীগন্ধা গন্ধ মনোহর॥<br/>গাছভরা গন্ধরাজ পঞ্চমুখী জবা।<br/>চামেলী অপরাজিতা শোভমান কিবা॥<br/>পদ্মগন্ধা বকপুষ্প রক্তিম রঙ্গন।<br/>চন্দ্রমুখী সূর্যমুখী বিবিধ বরণ॥<br/>লাল সাদা পদ্মগন্ধ করবী অতুল।<br/>পরিসীমা নাই তথা কত ফোটে ফুল॥<br/>মথুর করেন আজ্ঞা যত ভৃত্যগণে।<br/>প্রস্ফুটিত যাবতীয় কুসুম-চয়নে॥<br/>গাঁথিয়া ফুলের হার বিবিধ বরণ।<br/>সাজায় শ্রীপ্রভুরায় মনের মতন॥<br/>মন্দিরে সাধের শ্যামা-মূর্তি বিদ্যমান।<br/>দ্বাদশ-মহেশ-লিঙ্গ আর রাধাশ্যাম॥<br/>পুরী বিনির্মাণ হৈল যাঁদের লাগিয়া।<br/>সে সব মথুর এবে গিয়াছে ভুলিয়া॥<br/>শ্যাম শ্যামা শিব রাম প্রভু ভগবান।<br/>মথুরের খাঁটি পাকা ষোল আনা জ্ঞান॥<br/>সামান্য মথুর নয় বুদ্ধি বার আনা।<br/>আনা তার বুদ্ধি যার সেই একজনা॥<br/>বড় জমিদারি বর্ষে লক্ষ লক্ষ আয়।<br/>ঘরে ব'সে হেসে হেসে ইঙ্গিতে চালায়॥<br/>ইহা বিষয়ের কথা তাহে এত দূর।<br/>কত উচ্চ ভক্তি-পথে দেখহ মথুর॥<br/>এতই পিরীতি তাঁর শ্যামার চরণে।<br/>সাত লক্ষ টাকা দেয় পুরী-বিনির্মাণে॥<br/>যেমন অতিথিশালা ভাণ্ডার তেমন।<br/>ছত্রে খায় দিনে রেতে লোক অগণন॥<br/>যেমন তেমন নয় যাহা ইচ্ছা যার।<br/>ভক্তাভক্ত ছোটবড় নাহিক বিচার॥<br/>আবাসে দ্বাদশ মাসে পর্ব ত্রয়োদশ।<br/>অন্নদান বস্ত্রদান দেশজুড়ে যশ॥<br/>স্বর্ণ রৌপ্য পাত্র দেয় বিদায় ব্রাহ্মণে।<br/>সম্বৎসরে বারে বারে হিসাব-বিহীনে॥<br/>মূল্যবান পরিচ্ছদ গরদ-বসন।<br/>অকাতরে যারে তারে করে বিতরণ॥<br/>পথঘাট সুপ্রশস্ত কর্ম পরহিতে।<br/>তুলনায় কে দাঁড়ায় মথুরের সাথে॥<br/>এতই উন্নত আত্মা হয় যেই জন।<br/>স্মরি হরি একবার ভেবে দেখ মন॥<br/>বুদ্ধিহারা কিবা হেতু হয় এইখানে।<br/>গরীব ব্রাহ্মণবেশী শ্রীপ্রভুর স্থানে॥<br/>ভক্তবাঞ্ছাকল্পতরু প্রভু ভগবান।<br/>দিনে দিনে নানারূপ তাঁহারে দেখান॥<br/>শ্রীপ্রভুর সেবা আর তাঁর আরাধন।<br/>মথুর বুঝিত এই সর্বোচ্চ করম॥</p>

</div>

<div align = "center" class = "dtop">
<a href = "02_18_000.html">Prev</a> | <a target = "_top" href = "index.html">Up</a> | <a href = "02_18_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>


