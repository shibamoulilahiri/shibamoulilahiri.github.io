<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_03_004.html">Prev</a> | <a target = "_top" href = "index.html">Up</a> | <a href = "02_03_006.html">Next</a>
</div>

<div class = "dtop">

<p align = "center">দ্বিতীয় খণ্ড - পুরী-প্রতিষ্ঠা</p>

<p align = "center"><u>৫</u></p>

<p align = "center">স্নানযাত্রা সেইদিন আষাঢ় মাহায়।<br/>বারশত ঊনষট্টি সাল গণনায়॥<br/>পুরী-প্রতিষ্ঠার দিন যত কাছে আসে।<br/>চারিদিকে নরনারী মহানন্দে ভাসে॥<br/>মহতী হইবে ঘটা দেখিবার আশ।<br/>ঘটা-পরিসীমা কথা না হয় প্রকাশ॥<br/>দৈর্ঘ্যে প্রস্থে পুরীখানি মহা পরিসর।<br/>আধলক্ষ লোক ধরে ইহার ভিতর॥<br/>সুন্দর শোভিত এই পুরীর সমান।<br/>কোন স্থলে গঙ্গাকূলে নাই বিদ্যমান॥<br/>মন-প্রাণ কোথা যায় পুরী-দরশনে।<br/>বলিতে নারিনু ভাব রয়ে গেল মনে॥<br/>দিব্যভাব-পরিপূর্ণ শান্তিময় স্থল।<br/>আজন্ম সন্তপ্ত চিত দেখিলে শীতল॥<br/>আসিতে লাগিল কত শত শাস্ত্রবিৎ।<br/>ছাত্রসহ নিমন্ত্রিত টোলের পণ্ডিত॥<br/>মহাভাগ্যবতী রানী ভুবন-মাঝার।<br/>শুভক্ষণে সমাগত শ্রীরামকুমার॥<br/>সহোদর গদাধর আইলা সংহতি।<br/>ভুবন-পাবন ত্রাতা অখিলের পতি॥<br/>একত্রিত লোক কত সংখ্যা কেবা করে।<br/>এত বড় পুরীখান তাহে নাহি ধরে॥<br/>গণনায় সংখ্যা তার নাহি হয় সীমা।<br/>যে দিনে সাজায় কৃষ্ণ কালীর প্রতিমা॥<br/>রজত-কাঞ্চনময় নানা আভরণ।<br/>পরায় শ্যামায় যত পুরীর ব্রাহ্মণ॥<br/>রজত সহস্রদল পদ্মের উপর।<br/>বিরাজিতা শ্যামামাতা পদতলে হর॥<br/>পরম সুঠাম হেন নাহি কোনখানে।<br/>শ্যাম কি শ্যামার মূর্তি সাধ্য কার চিনে॥<br/>অতুল উপমা রূপ কান্তি প্রতিমার।<br/>শ্যাম-অঙ্গে শোভে যেন শ্যামা-অলঙ্কার॥<br/>এ-সময় বহু কষ্টে প্রভু গদাধর।<br/>জনতা ঠেলিয়া যান মন্দির-ভিতর॥<br/>প্রতিমা প্রতিমা বলি জ্ঞান নাহি হয়।<br/>দেখিলা যেমন শ্যামা আপুনি উদয়॥<br/>কৈলাস করিয়া শূন্য বিরাজ মন্দিরে।<br/>অপরূপরূপে গোটা পুরী আলো করে॥<br/>অন্নপূর্ণা-ক্ষেত্রে যেন নাহি অনাটন।<br/>চর্ব্য-চুষ্য-লেহ্য-পেয় খায় লোকজন॥<br/>আহূত কি অনাহূত দুঃখী ক্ষুধাতুর।<br/>সমভাবে পায় সবে প্রচুর প্রচুর॥</p>

</div>

<div align = "center" class = "dtop">
<a href = "02_03_004.html">Prev</a> | <a target = "_top" href = "index.html">Up</a> | <a href = "02_03_006.html">Next</a>
<br/><br/><br/>
<a href = "#Top">Go to top</a>
</div>

</body>
</html>



