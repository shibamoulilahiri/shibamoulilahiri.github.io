<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_04_000.html">Prev</a> | <a target = "_top" href = "index.html">Up</a> | <a href = "02_04_002.html">Next</a>
</div>

<div class = "dtop">

<p align = "center">দ্বিতীয় খণ্ড - পুরী-প্রবেশ এবং রানী ও মথুরের সঙ্গে পরিচয়</p>

<p align = "center"><u>১</u></p>

<p align = "center">সুকৌশলী যাদুকর প্রভু-নারায়ণ।<br/>কেমনে করেন ভক্ত-মন-আকর্ষণ॥<br/>অলক্ষ্যেতে লীলার পত্তন সমুদয়।<br/>ক্রমে ক্রমে শুন মন কহি পরিচয়॥<br/>প্রভুর বিচিত্র খেলা কহনে না যায়।<br/>এবে বারশ-বাষট্টি সাল গণনায়॥<br/>শ্রীপ্রভুর বয়ঃ মাত্র উনিশ বৎসর।<br/>একদিন শুভক্ষণে পুরীর ভিতর॥<br/>মহাভক্ত শ্রীমথুর নেহারিয়া তাঁরে।<br/>পরিচয় জিজ্ঞাসিল শ্রীরামকুমারে॥<br/>কে নবীন ব্রহ্মচারী বয়ঃ সুকুমার।<br/>উত্তরে বলিলা তেঁহ, অনুজ আমার॥<br/>মথুর বলিল মূর্তি প্রীতি-দরশন।<br/>পুরীমধ্যে রাখিবারে বড় লয় মন॥<br/>পুনশ্চ কহিলা তাঁয় শ্রীরামকুমার।<br/>এখানে থাকিতে নাহি করিবে স্বীকার॥<br/>আর না বলিল কিছু মথুর সে দিন।<br/>কিন্তু মনে জাগে মুগ্ধ মূরতি নবীন॥<br/>আকৃষ্ট মথুর মন টানে থেকে থেকে।<br/>মহা আকর্ষণী প্রভু-চরণ-চুম্বকে॥<br/>এমন সময় জুটে আসে সেইখানে।<br/>বিধির ঘটনা কিবা হৃদয় ভাগিনে॥<br/>অতি প্রিয় আত্মীয়স্বজন শ্রীপ্রভুর।<br/>ধরাধামে ভাগ্যবান হৃদয় ঠাকুর॥<br/>হৃদয়ে পাইয়া নাহি প্রীতি-সীমা তাঁর।<br/>দুইজনে একসঙ্গে আহার-বিহার॥<br/>বাল্যাবধি শ্রীপ্রভুর ভালরূপে জানা।<br/>মাটিতে গড়িতে দেব-দেবীর প্রতিমা॥<br/>রঙে-ঢঙে এতদূর মূর্তি অবিকল।<br/>মৃন্ময় কে বলে যেন জীবন্ত সকল॥<br/>শিল্পকর কারিকর প্রভুর মতন।<br/>শ্রবণে না শুনি চক্ষে নহে দরশন॥<br/>আপনার পূজার কারণ পরমেশ।<br/>যতনে গড়িলা গঙ্গা-মাটির মহেশ॥<br/>ত্রিশূল-ডমরু-আদি নাগ-আভরণ।<br/>শশী ফোঁটা শিরে জটা বলদ বাহন॥<br/>ত্রিলোক-বিজয়ী বৃষ গড়া হেন ঠামে।<br/>হইলেও মুক্ত আঁখি দেখে পড়ে ভ্রমে॥<br/>ভ্রমিতে ভ্রমিতে পুরীমধ্যে শ্রীমথুর।<br/>অবাক হইল দেখি, কীর্তি শ্রীপ্রভুর॥<br/>মাটির বানানো শিব সঠিকের প্রায়।<br/>কৈলাস হইতে যেন উদয় ধরায়॥<br/>কি দিয়া গড়িলা প্রভু কি দিলা ভিতরে।<br/>কি হেরিয়া দর্শকের মনপ্রাণ হরে॥<br/>কি দেখিল দরশক বলিব কেমনে।<br/>আঁখি মুদি দেখ মন হৃদয়-দর্পণে॥<br/>ভক্ত-মন-হর প্রভু কৌশলী অপার।<br/>নর-বুদ্ধি দিয়া তাঁর কার্য বুঝা ভার॥<br/>লইয়া মৃন্ময় মূর্তি মথুর আপনি।<br/>দ্রুত উতরিল যথা রানী রাসমণি॥<br/>পুলকে পূর্ণিত হৃদে বিস্ময়ের ভার।<br/>কহে কারিকর যেন সমকক্ষ তাঁর॥<br/>ভুবন-মাঝার কোথা আছে বিদ্যমান।<br/>কে তিনি গঠন যাঁর মূরতি সুঠাম॥<br/>ভাগ্যবলে কারিকর পুরীর ভিতর।<br/>শ্যামার পূজারী যিনি তাঁর সহোদর॥<br/>নবীন বয়েস, বেশ ব্রহ্মচারী-প্রায়।<br/>দরশনে মন-প্রাণ মুগ্ধ হয়ে যায়॥<br/>মনে লয় তাঁয় যদি কালীর সেবনে।<br/>পুরীমধ্যে রাখা যায় অতি অল্প দিনে॥<br/>জাগরিত করিতে পারেন শ্যামা মায়ে।<br/>এমত প্রতীত হয় তাঁহারে দেখিয়ে॥<br/>প্রভুর নির্মিত শিব-বৃষ-দরশনে।<br/>উঠে মথুরের ভক্তি প্রভুর চরণে॥<br/>তাড়াতাড়ি বাহিরে আসিয়া শ্রীমথুর।<br/>দেখিলা অদূরে সহ হৃদয় ঠাকুর॥<br/>ভ্রমিছেন প্রভুদেব আপনার মনে।<br/>পরস্পর নানা কথা প্রশস্ত উঠানে॥<br/>লোক দিয়া প্রভুস্থানে পাঠায় বারতা।<br/>বাসনা তাঁহার সঙ্গে কহিবেন কথা॥<br/>যাইতে না চান প্রভু মথুরের কাছে।<br/>পুরীতে থাকিতে তাঁয় জেদ করে পাছে॥<br/>মথুর না ছাড়ে বার্তা প্রেরে বারবার।<br/>ততই করেন প্রভুদেব অস্বীকার॥<br/>অবশেষে সহোদর শ্রীরামকুমারে।<br/>করে মহা অনুরোধ লয়ে যেতে তাঁরে॥<br/>রাখিয়া জ্যেষ্ঠের আজ্ঞা প্রভু গুণধর।<br/>উপনীত হইলেন মথুর-গোচর॥<br/>বরাবর সঙ্গে আছে ভাগিনে হৃদয়।<br/>ঠিক যেন বৃক্ষের পশ্চাতে ছায়া রয়॥<br/>ভক্তবর শ্রীমথুর প্রভুরে দেখিয়া।<br/>উঠিলেন আপনার আসন ত্যজিয়া॥<br/>সংগোপনে লইয়া কহেন ভক্তিভরে।<br/>পুরীতে পূজার কার্যে মত করিবারে॥<br/>শ্রীপ্রভু বলেন তুমি ইহা বল কিবা।<br/>এ বড় জঞ্জাল করা ঠাকুরের সেবা॥<br/>বল কে লইবে হেপাজত নিরবধি।<br/>ঠাকুরের মূল্যবান সেবার দ্রব্যাদি॥<br/>তবে যদি হৃদু সঙ্গে থাকয়ে আমার।<br/>যতই না হোক কষ্ট করিব স্বীকার॥<br/>যে আজ্ঞা বলিয়া হৃদে আনন্দ প্রচুর।<br/>হৃদয়ে রাখিতে মত করিল মথুর॥<br/>স্থিতিমত স্থিরতর হইবার পর।<br/>কি হইল ইতোমধ্যে শুনহ খবর॥<br/>সৃষ্টিছাড়া হীনদৃষ্টি ধরে যেই জন।<br/>সে কহিবে এ সকল সামান্য কথন॥<br/>বাহ্য চোখে যে দেখিবে সে দেখিবে বাঁকা।<br/>আঁখি খুলে দেখা নয় আঁখি মুদে দেখা॥<br/>সামান্য তরঙ্গখেলা উপরে উপরে।<br/>ধন-রত্ন-মণি-খনি জলের ভিতরে॥<br/>তুষ যেন তুচ্ছ বস্তু নাহি তার দর।<br/>ভিতরে যা ধরে তাই জীবন-শিকড়॥<br/>সেইরূপ সামান্য ধরিয়া নারায়ণ।<br/>করিছেন লীলা-বৃক্ষ-বীজের রোপণ॥<br/>একদিন পুরীমধ্যে এখানে সেখানে।<br/>ভ্রমিছেন প্রভু রানী দেখে শুভক্ষণে॥<br/>চমকি উঠিল প্রাণ দেখিয়া মূরতি।<br/>দিব্যভাবাপন্ন কায় দিব্য মুখজ্যোতি॥<br/>ব্রাহ্মণকুমার সুশ্রী ঈশদাঁখি বাঁকা।<br/>সুন্দর লাবণ্যকান্তি অঙ্গময় লেখা॥<br/>সুবিশাল বক্ষঃস্থল ললাট প্রশস্ত।<br/>সুশোভন নাসা বাহু আজানুলম্বিত॥<br/>অতি মনোহর ঠাম শোভার আগার।<br/>দেখিয়া হইল হৃদে ভক্তির সঞ্চার॥<br/>কেবল ভকতি নহে স্নেহ মিশামিশি।<br/>বারে বারে যত হেরে তত হয় খুশী॥<br/>ভক্তির আশ্চর্য খেলা শুনহ বারতা।<br/>কেমনে ভক্তের সঙ্গে প্রাণে প্রাণে কথা॥<br/>জীবের হৃদয়ে যাহা উপজে ভকতি।<br/>সে ভকতি নহে তার প্রভুর সম্পত্তি॥<br/>ভক্তির আস্পদ প্রভু বিনা কেহ নয়।<br/>ভক্তি দিয়া ভগবান দেন পরিচয়॥<br/>চুপে চুপে টানাটানি প্রাণের ভিতরে।<br/>চুম্বক লোহায় যেন পরস্পর করে॥</p>

</div>

<div align = "center" class = "dtop">
<a href = "02_04_000.html">Prev</a> | <a target = "_top" href = "index.html">Up</a> | <a href = "02_04_002.html">Next</a>
<br/><br/><br/>
<a href = "#Top">Go to top</a>
</div>

</body>
</html>



