<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_002.html">Prev</a> | <a target = "_top" href = "index.html">Up</a> | <a href = "02_18_004.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>৩</u></p>

<p align = "center">একদিন সন্ধ্যাকালে মথুর-বনিতা।<br/>মানস যাইতে তীর্থে তুলিলেন কথা॥<br/>তীর্থযাত্রা ধর্ম-কর্ম পুণ্য-প্রদায়িনী।<br/>মথুর ভুলেছে পেয়ে প্রভু গুণমণি॥<br/>প্রভুদেব বিনা অন্যে নাহি জানে আর।<br/>সগোষ্ঠী একত্রে সেবে শ্রীচরণ তাঁর॥<br/>প্রভু বিনা শ্রীমথুর কিছু নাহি চায়।<br/>সে হেতু উত্তর কৈল আপন ভার্যায়॥<br/>পুছহ বাবায় ইহা আমি নাহি জানি।<br/>বাবায় ছাড়িয়া যেতে কাঁপে মোর প্রাণী॥<br/>অনর্থক অর্থনষ্ট কষ্ট কত হবে।<br/>বাবা যদি যান সঙ্গে যেতে পারি তবে॥<br/>কাতর প্রভুরে কয় মথুর-গৃহিণী।<br/>যাওয়া হয় তীর্থে যদি যাও বাবা তুমি॥<br/>ভক্তবাঞ্ছাকল্পতরু প্রভু ভগবান।<br/>ধরিলে ভকতে আর নাহিক এড়ান॥<br/>ভালমন্দ-স্থানাস্থান-বিচারবিহীনে।<br/>সম্পদ-বিপদ সখা রহে রেতে দিনে॥<br/>কি করেন প্রভুদেব দিলেন সম্মতি।<br/>মহা আম্বা জগদম্বা পুলকিত অতি॥<br/>লীলাময় প্রভু তাঁর কর্ম বুঝা ভার।<br/>মানুষ থাকুক দূরে অসাধ্য ব্রহ্মার॥<br/>কেহ বা কতই করে অসাধ্য সাধন।<br/>সহি শীতাতপ কত বিহীন-অশন॥<br/>কটিতে কৌপীন মাত্র তরুতলে বাস।<br/>সজল নয়নে ছাড়ে সুদীর্ঘ নিঃশ্বাস॥<br/>আত্মসুখ-বিবর্জিত ক্ষুধা-তৃষ্ণাহারা।<br/>জীর্ণ-শীর্ণ চর্মহীন হাড়ের চেহারা॥<br/>তথাপি তিলেক তরে না পায় দর্শন।<br/>কেহ সঙ্গে রঙ্গে করে জীবনযাপন॥<br/>যথা তথা ইচ্ছামত সঙ্গে ল'য়ে যায়।<br/>ভগবৎ-তত্ত্ব গুপ্ত ব্যক্ত মাত্র তাঁয়॥<br/>তাঁর তত্ত্ব তিনি বিনা কে বুঝিতে পারে।<br/>ধূমাগার মাথা তার যে যার বিচারে॥<br/>তীর্থে যেতে আয়োজন করেন মথুর।<br/>মনোমত ভৃত্য অর্থ প্রচুর প্রচুর॥<br/>বস্তায় বস্তায় বাঁধা বিছানা বসন।<br/>যথা আজ্ঞা আয়োজন করে ভৃত্যগণ॥</p>

</div>

<div align = "center" class = "dtop">
<a href = "02_18_002.html">Prev</a> | <a target = "_top" href = "index.html">Up</a> | <a href = "02_18_004.html">Next</a>
<br/><br/><br/>
<a href = "#Top">Go to top</a>
</div>

</body>
</html>


