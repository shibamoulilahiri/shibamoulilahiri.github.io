<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_030.html">Prev</a> | <a target = "_top" href = "index.html">Up</a> | <a href = "02_18_032.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>৩১</u></p>

<p align = "center">সঙ্গসুখ শ্রীপ্রভুর মত্ততর রস।<br/>রসজ্ঞে স্বতই করে তার পরবশ॥<br/>অতিরিক্ত বিমর্ষ অভাবে তাহার।<br/>উচাটন মন চিত্তে রোল হাহাকার॥<br/>বিশেষ এখন এই মথুরের দশা।<br/>অতিরিক্ত পাশে বৃদ্ধি অতিরিক্ত আশা॥<br/>উদাস বিষয়কর্মে লাগে জ্বালাতন।<br/>প্রভুসঙ্গরসপানে ইচ্ছা অনুক্ষণ॥<br/>মনোমত কর্মকাণ্ডে বুদ্ধি শক্তি বল।<br/>উদ্যোগ উদ্দাম চেষ্টা উপায় সম্বল॥<br/>অভাব অভাব সদা পূর্ণিত ভাণ্ডার।<br/>সরল উদার চিত্তে বিমুগ্ধ দুয়ার॥<br/>ভক্তি-ধন-বিদ্যা-বল-ভাগ্য-গুণমান।<br/>অবনীতে অদ্বিতীয় একা অসমান॥<br/>দেখিয়াছি তুলা দিয়ে অর্জুনের সাথে।<br/>সে মাত্র খদ‍্যোৎবৎ রাখি চন্দ্রিমাতে॥<br/>অলঙ্কার অত‍্যুক্তির অস্পর্শ এখানে।<br/>কোটিতেও কোটি ত্রুটি রামকৃষ্ণায়নে॥<br/>লীলার আকর লীলা সমষ্টি লীলার।<br/>লীলা যেন সেইমত নায়ক ইহার॥<br/>সত্য বটে ভাসিল না সাগরের জলে।<br/>সুগুরু হইতে গুরু গুরুতর শিলে॥<br/>বানরসহায়ে রক্ষ-রাক্ষস-বিনাশ।<br/>দুর্জয় ধনুক হাতে ত্রিভুবন-ত্রাস॥<br/>হইল না সত্য বটে ধরা গোবর্ধন।<br/>পূতনা প্রভৃতি কংস অসুর-নিধন॥<br/>কালীয়দমন-কীর্তি কালিন্দীর জলে।<br/>আলোড়ন ত্রিভুবন স্বর্গ ধরাতলে॥<br/>পার্থসারথির বেশে অষ্টাদশ দিনে।<br/>অষ্টাদশ অক্ষৌহিণী সেনা নষ্ট রণে॥<br/>বিরাট দ্বারকালীলা ঐশ্বর্যের সার।<br/>পঞ্চদশ হয় কোটি কৃষ্ণ পরিবার॥<br/>ইত্যাদি ইত্যাদি কত না আসে সংখ্যায়।<br/>তদধিক ততোধিক প্রভুর লীলায়॥<br/>ভাসা চোখে ভেসে যায় না হয় দর্শন।<br/>চতুর্বেদাধিক কিসে রামকৃষ্ণায়ন॥<br/>আধ‍্যাত্মিক ভাবরাজ‍্যে একক ঈশ্বর।<br/>নিরক্ষর বেশ প্রভু লীলার আকর॥</p>

</div>

<div align = "center" class = "dtop">
<a href = "02_18_030.html">Prev</a> | <a target = "_top" href = "index.html">Up</a> | <a href = "02_18_032.html">Next</a>
<br/><br/><br/>
<a href = "#Top">Go to top</a>
</div>

</body>
</html>


