<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_01_002.html">Prev</a> | <a target = "_top" href = "index.html">Up</a> | <a href = "01_01_004.html">Next</a>
</div>

<div class = "dtop">

<p align = "center">প্রথম খণ্ড - শ্রীপ্রভুর জন্মকথা</p>

<p align = "center"><u>৩</u></p>

<p align = "center">আইর যে গর্ভে জন্ম লইলেন প্রভু।<br/>আশ্চর্য কাহিনী হেন নাহি শুনি কভু॥<br/>একবার পিতা তাঁর গয়াধামে যান।<br/>ঘটিল তথায় কিবা শুনহ আখ্যান॥<br/>একদিন দ্বিজবর দেখেন স্বপন।<br/>অতি সুমধুর কথা আশ্চর্য কথন॥<br/>শঙ্খ-চক্র-গদা-পদ্ম চতুর্ভুজধারী।<br/>শ্যামল উজ্জ্বল কায় করজোড় করি॥<br/>পুত্র হ'য়ে জনমিব তোমার আগারে।<br/>হাসিয়া হাসিয়া কথা কন দ্বিজবরে॥<br/>উত্তরে কহেন দ্বিজ ওরে বাছাধন।<br/>কি খাওয়াব তোরে আমি দরিদ্র ব্রাহ্মণ॥<br/>পুনশ্চ মূরতি কহে ব্রাহ্মণের ঠাঁই।<br/>আমার পোষণে ভার-চিন্তা কিছু নাই॥<br/>এত বলি নিমিষের মধ্যে অন্তর্ধান।<br/>অদর্শনে ব্রাহ্মণের আকুল পরাণ॥<br/>নিদ্রা-ভঙ্গে উঠিলেন ব্রাহ্মণ চমকি।<br/>এ ঘোর রজনীযোগে এ কি রূপ দেখি॥<br/>আপনার মনে দ্বিজ করিয়া বিচার।<br/>অবগত হইলেন মর্ম কি ইহার॥<br/>হেথা আই ঠাকুরানী আপন ভবনে।<br/>কহিতেছিলেন কথা নারীত্রয় সনে॥<br/>শিবের মণ্ডপ এক আছিল অদূরে।<br/>দেখিলেন আসে কিবা বায়ু-রূপাকারে॥<br/>আসিয়া প্রবেশ কৈল গর্ভেতে তাঁহার।<br/>ভয়ার্ত হইলা আই দেখিয়া ব্যাপার॥<br/>যে তিন নারীর সঙ্গে কথা হ'তেছিল।<br/>আইঠাকুরানী তত্ত্ব ভাঙিয়া কহিল॥<br/>নানা জনে নানা মতে নানা কথা কহে।<br/>অবাক্ হইয়া আই দাঁড়াইয়া রহে॥<br/>নারীত্রয়মধ্যে এক ধনী কামারিনী।<br/>পশ্চাৎ গাইব আমি তাঁহার কাহিনী॥<br/>অতি ভাগ্যবতী এই কামারের মেয়ে।<br/>থাকিলে নিতাম তাঁর পদরজ গিয়ে॥<br/>প্রভুতে বাৎসল্য বড় আছিল তাঁহার।<br/>কত ভাগ্য এ সৌভাগ্য ঘটয়ে কাহার॥<br/>ভুবনপাবন যিনি বাঞ্ছাকল্পতরু।<br/>অনাথের নাথ যিনি জগতের গুরু॥<br/>সম্বোধন করিতেন তাঁহারে মা বলি।<br/>এ অভাগা মাগে হেন-জন-পদধূলি॥<br/>বিচার না করি কিছু জাতিকুলাচার।<br/>রামকৃষ্ণে যেবা 'বাসে পূজ্য সে সবার॥<br/>ব্রাহ্মণ হইয়া যদি প্রভুদ্বেষী হয়।<br/>চণ্ডাল হইতে নীচ মম মনে লয়॥</p>

</div>

<div align = "center" class = "dtop">
<a href = "01_01_002.html">Prev</a> | <a target = "_top" href = "index.html">Up</a> | <a href = "01_01_004.html">Next</a>
<br/><br/><br/>
<a href = "#Top">Go to top</a>
</div>

</body>
</html>



