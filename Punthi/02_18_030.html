<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_029.html">Prev</a> | <a target = "_top" href = "index.html">Up</a> | <a href = "02_18_031.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>৩০</u></p>

<p align = "center">রাণাঘাট-ভুক্ত মহকুমা সাতক্ষীরে।<br/>তাহার নিকটে পল্লী নাম সোনাবেড়ে॥<br/>নামে যেন সোনাবেড়ে কাজে তাই বটে।<br/>এইখানে মথুরের জন্মভূমি ভিটে॥<br/>রামকৃষ্ণ-উপাসকে তীর্থের সমান।<br/>মহাভক্ত মথুরের জনমের স্থান॥<br/>অন‍্যান‍্য অনেক গ্রাম তার সন্নিহিত।<br/>সেই সব মথুরের জমিদারিভুক্ত॥<br/>প্রয়োজনহেতু ভক্তবর এইবার।<br/>পরিদরশনে করে যাত্রার যোগাড়॥<br/>প্রভুকে ছাড়িয়া যেতে নাহি হয় মন।<br/>সঙ্গে যাইবার তরে করে নিবেদন॥<br/>পরস্পর দোঁহে দোঁহা ভাব-ভালবাসা।<br/>বড়ই মধুর নাই বর্ণিবার ভাষা॥<br/>কখন প্রভুতে ভাব ইষ্টের মতন।<br/>কখন স্নেহের ভাব সন্তানে যেমন॥<br/>কখন মিত্রের ভাবে জিজ্ঞাসেন হিত।<br/>কখন রক্ষকভাবে সতর্ক বিহিত॥<br/>কখন জনকভাবে পিতার মতন।<br/>সস্ত্রীক শয্যার মধ্যে একত্র শয়ন॥<br/>কখন জ‍্যেষ্ঠের ভাবে সান্ত্বনার কথা।<br/>কখন আত্মীয়ভাবে সমতা মমতা॥<br/>সপ্রেম সম্বন্ধ কিবা পঞ্চভাবে মাখা।<br/>যে জানে সে জানে চিত্র নাহি যায় আঁকা॥<br/>যখনই যাইতে সঙ্গে ভক্তবর কয়।<br/>অমনি সানন্দে সায় তিল দেরি নয়॥<br/>বাজিল আনন্দ-ডঙ্কা মথুরের ঘরে।<br/>লোকজন দলে দলে দেশে যাত্রা করে॥<br/>সসজ্জা মথুর রাজরাজের মতন।<br/>সসঙ্গ ঠাকুর দেশে উপনীত হন॥<br/>অন্যত্রে প্রভুর সঙ্গে একত্রে বিহার।<br/>কি আনন্দ মথুরের নহে বর্ণিবার॥<br/>হৃদয় ভরিয়া তাহা ভোগের ইচ্ছায়।<br/>নৌকায় চূর্ণির খালে বেড়িয়া বেড়ায়॥<br/>



</p>

</div>

<div align = "center" class = "dtop">
<a href = "02_18_029.html">Prev</a> | <a target = "_top" href = "index.html">Up</a> | <a href = "02_18_031.html">Next</a>
<br/><br/><br/>
<a href = "#Top">Go to top</a>
</div>

</body>
</html>


