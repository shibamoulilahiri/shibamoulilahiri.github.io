<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_08_002.html">Prev</a> | <a target = "_top" href = "index.html">Up</a> | <a href = "02_08_004.html">Next</a>
</div>

<div class = "dtop">

<p align = "center">দ্বিতীয় খণ্ড - তান্ত্রিক-সাধনা</p>

<p align = "center"><u>৩</u></p>

<p align = "center">তন্ত্রমতে ক্রিয়াকাণ্ড সাধন-ভজনা।<br/>করিবারে শ্রীপ্রভুর একান্ত বাসনা॥<br/>রঙ্গ দেখি ভঙ্গ দিল দীক্ষাগুরু তাঁর।<br/>কে করে এখন তন্ত্র-সাধনা যোগাড়॥<br/>তান্ত্রিক সাধক যত ছিল যে যেখানে।<br/>জুটে সবে এ সময় প্রভু-সন্নিধানে॥<br/>দেখাইয়া দেন প্রভু তে সবারে পথ।<br/>অনতিবিলম্বে যাহে পূরে মনোরথ॥<br/>সাধনা-যোগাড় শ্রীপ্রভুর সোজা নয়।<br/>যে কোন মানুষ হ'তে কখন না হয়॥<br/>যোগাড়ে সাহায্য-হেতু অদ্ভুত কাহিনী।<br/>আসিয়া জুটিল এক অদ্ভুত ব্রাহ্মণী॥<br/>একদিন দেখিলেন প্রভু লক্ষ্য করি।<br/>সুরধুনীকূলে বসি আছে এক নারী॥<br/>হৃদয়ে বলিলা প্রভু ডাকিবারে তায়।<br/>হৃদুর হৃদয় অতি বিস্ময় ইহায়॥<br/>আকাশ-পাতাল হৃদু ভাবে অনিবার।<br/>কামিনী নরক-কৃমি গিয়ান যাঁহার॥<br/>কেন তিনি অকস্মাৎ ডাকেন কামিনী।<br/>যেমন মানুষ-বুদ্ধি সন্দেহ অমনি॥<br/>ভাবিয়া চিন্তিয়া হৃদু গিয়া সন্নিধানে।<br/>কূলে উপবিষ্টা নারী ডাক দিয়া আনে॥<br/>কেবা নারী শুন মন সংক্ষেপ আখ্যান।<br/>ব্রাহ্মণনন্দিনী পূর্বদেশে জন্মস্থান॥<br/>জন্মাবধি সাধ কিসে ভগবান মিলে।<br/>দেহে নাই মন হরিচরণকমলে॥<br/>নিদ্রাযোগে একদিন স্বপনেতে হেরে।<br/>পরম পুরুষ এক সুরধুনীতীরে॥<br/>চমকি উঠিয়া চিন্তা করে অনুক্ষণ।<br/>কি করিয়া হয় স্বপ্নদৃষ্ট-দরশন॥<br/>কুল-শীল-লাজ-ভয় বিসর্জন দিয়ে।<br/>অন্বেষণ করে তাঁর ঘুরিয়ে ঘুরিয়ে॥<br/>দিবস-যামিনী ভ্রাম্যমাণা নিরন্তর।<br/>শুভদিনে উপনীত দক্ষিণশহর॥<br/>আপন চিন্তায় মগ্ন ঘাটে বসি ছিল।<br/>প্রভুর আজ্ঞায় হৃদু ডাকিয়া আনিল॥<br/>পুলকে পূর্ণিত তনু গদগদ স্বরে।<br/>মা বলিয়া প্রভুদেব সম্বোধিলা তাঁরে॥<br/>এ নহে সামান্যা নারী বহু-গুণাকর।<br/>যেমন উপরে বাহ্য তেমতি ভিতর॥<br/>শ্রীহরিচরণ-আশে ত্যাগী সন্ন্যাসিনী।<br/>সাধন-ভজন কত করেছেন তিনি॥<br/>দেবভাষা-বিশারদা বিশেষ প্রকারে।<br/>সুগূঢ় শাস্ত্রের বাক্য ভাল ব্যাখ্যা করে॥<br/>তত্ত্বান্বেষী একজন বৈষ্ণবচরণ।<br/>প্রসিদ্ধ পণ্ডিত পড়া শাস্ত্র অগণন॥<br/>পরাজয় মানে তাঁর পরিচয় পেয়ে।<br/>কে দেখেছে কে শুনেছে হেনরূপ মেয়ে॥<br/>লিখিতে তাঁহার কথা কি আছে শকতি।<br/>প্রভু বলিতেন চারিবেদ মূর্তিমতী॥<br/>তন্ত্র-গীতা-পুরাণাদি ভক্তি-গ্রন্থ যত।<br/>অক্ষর অক্ষর তাঁর সব কণ্ঠস্থিত॥<br/>ব্রাহ্মণী তাঁহার আখ্যা হৈল এইখানে।<br/>সে হেতু ব্রাহ্মণী বলি সকলেই জানে॥<br/>বিস্ময়-আনন্দ-সহ কহিল ব্রাহ্মণী।<br/>তোমায় দেখেছি বাবা স্বপনেতে আমি॥<br/>বিভোর বাৎসল্যভাবে করে নিরীক্ষণ।<br/>যেন প্রভুদেব তাঁর আপন নন্দন॥<br/>প্রভুও বালকবৎ দেন পরিচয়।<br/>অবস্থা-ভাবের কথা যে রকম হয়॥<br/>শাস্ত্রমতে মিলাইয়া দেখি একে একে।<br/>মহাভাবাবস্থাগত বুঝিল প্রভুকে॥<br/>মানুষে সম্ভব নহে হেন মহাভাব।<br/>হয় মাত্র নরহরি-অঙ্গে আবির্ভাব॥<br/>অবাকে ব্রাহ্মণী করে প্রভুকে দর্শন।<br/>বিরাজে শ্রীঅঙ্গে স্পষ্ট গৌরাঙ্গ-লক্ষণ॥<br/>ছিল এক শালগ্রাম ব্রাহ্মণীর ঠাঁই।<br/>অন্তরে জানিলা প্রভু জগৎ-গোসাঁই॥</p>

</div>

<div align = "center" class = "dtop">
<a href = "02_08_002.html">Prev</a> | <a target = "_top" href = "index.html">Up</a> | <a href = "02_08_004.html">Next</a>
<br/><br/><br/>
<a href = "#Top">Go to top</a>
</div>

</body>
</html>


