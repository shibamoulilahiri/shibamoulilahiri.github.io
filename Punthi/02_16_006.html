<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_16_005.html">Prev</a> | <a target = "_top" href = "index.html">Up</a> | <a href = "02_16_007.html">Next</a>
</div>

<div class = "dtop">

<p align = "center">দ্বিতীয় খণ্ড - বিবিধ ভাব-প্রদর্শন</p>

<p align = "center"><u>৬</u></p>

<p align = "center">একদিন মীমাংসাতে কোন সমস্যার।<br/>বসিবার পূর্বে ঝারি গামছা তাঁহার॥<br/>লুকায়ে রাখেন প্রভু আপনার হাতে।<br/>সময়েতে দ্বিজবর খুঁজে চারি ভিতে॥<br/>ভৃঙ্গার গামছা তার ভেল্কির মূল।<br/>যথাস্থানে না পাইয়া চিন্তায় আকুল॥<br/>যাদুর আধার বিনা হারা বুদ্ধিবল।<br/>পশ্চাতে জানিল ইহা প্রভুর কৌশল॥<br/>ছুটিল সন্দেহ-তমঃ উদিল চেতন।<br/>প্রভু তাঁর ইষ্টদেবী করে নিরীক্ষণ॥<br/>পদপ্রান্তে উপবিষ্ট বিহ্বল আতুর।<br/>ইচ্ছা দেখে আঁখিভরে প্রেমের ঠাকুর॥<br/>কিন্তু তার এবে নাহি পুরিল কামনা।<br/>অবিরল অশ্রুজল দিল তাহে হানা॥<br/>আঁখি-দৃষ্টি রুদ্ধ দেখি গদগদ স্বরে।<br/>ইষ্টজ্ঞানে প্রভুদেবে স্তবস্তুতি করে॥<br/>উচ্ছ্বাস-বিগতে পুনঃ কহে আর বার।<br/>আপুনি স্বয়ং সেই ঈশ্বরাবতার॥<br/>মুকতি যদ্যপি কভু পাই এ পীড়ায়।<br/>দেশেতে পণ্ডিত যত আছে যে যেথায়॥<br/>নিমন্ত্রিয়া তে সবারে সভা সাজাইব।<br/>ডাকিয়া হাঁকিয়া আমি সকলে কহিব॥<br/>এই রামকৃষ্ণ নামে নরদেহধারী।<br/>পূর্ণব্রহ্ম সনাতন ভবের কাণ্ডারী॥<br/>উদ্ধারিতে জীবকুল শোকদুঃখাতুর।<br/>ধর্মদ্বন্দ্ব একেবারে করিবারে দূর॥<br/>দয়াল ঠাকুর অবতীর্ণ ধরাধামে।<br/>দেখিব আমার কথা খণ্ডে কোন্ জনে॥<br/>কি দেখা দেখিয়াছিল প্রভুর ভিতর।<br/>ধন্য দেব রামকৃষ্ণ ধন্য ধীরবর॥</p>

</div>

<div align = "center" class = "dtop">
<a href = "02_16_005.html">Prev</a> | <a target = "_top" href = "index.html">Up</a> | <a href = "02_16_007.html">Next</a>
<br/><br/><br/>
<a href = "#Top">Go to top</a>
</div>

</body>
</html>


