<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_09_001.html">Prev</a> | <a target = "_top" href = "index.html">Up</a> | <a href = "01_09_003.html">Next</a>
</div>

<div class = "dtop">

<p align = "center">প্রথম খণ্ড - চিনুশাঁখারীর মিষ্টান্ন ও মালা গ্রহণ</p>

<p align = "center"><u>২</u></p>

<p align = "center">একদিন চিনুর কি ভাব হৈল চিতে।<br/>চয়ন করিয়া ফুল দিব্যমালা গাঁথে॥<br/>অনুরাগে গাঁথা মালা পরিপাটি কত।<br/>হেনকালে গদাধর তথা উপনীত॥<br/>হেরে তাঁরে চিনুর আনন্দ নাহি ধরে।<br/>মালা গাঁথা সাঙ্গ করি চলিল বাজারে॥<br/>আনিল মিষ্টান্ন কিনি মনের মতন।<br/>স-মালা মিষ্টান্ন ক'রে কাপড়ে গোপন॥<br/>ল'য়ে সঙ্গে গদাধর চিনু মাঠে চলে।<br/>অন্তর প্রান্তরে জনশূন্য বৃক্ষতলে॥<br/>কেহ কোথা নাই চিনু চেয়ে চারিপানে।<br/>জানু পাতি করজোড়ে বৈসে চামুখানে॥<br/>যতনের গাঁথা মালা বাহির করিয়ে।<br/>প্রভুর গলায় দেয় গদগদ হয়ে॥<br/>মিষ্টান্ন খাওয়ান হাতে ধরি গদাধরে।<br/>শূন্য-বাক্ মুখ, আঁখি ঝরঝর ঝরে॥<br/>দিনকর-কর লুপ্ত মেঘ-অন্তরালে।<br/>লুকাইল আঁখি-দৃষ্টি নয়নের জলে॥<br/>মিষ্টান্ন সহিত হাত পড়ে নানা স্থানে।<br/>কভু নাকে, কভু চক্ষে, কভু পড়ে কানে॥<br/>আপনে চিনুর হাত করিয়া ধারণ।<br/>আনন্দে করিলা তার মিষ্টান্ন ভোজন॥<br/>ভোজন-সমাপ্তে চিনু আপনা সম্বরি।<br/>প্রভুরে কহেন কত করজোড় করি॥<br/>আগত হয়েছে কাল জরাযুক্ত তনু।<br/>কত হবে লীলা-খেলা দেখিতে না পেনু॥<br/>বড়ই রহিল দুঃখ আমার অন্তরে।<br/>করুণ কটাক্ষে রেখ অধীন কিঙ্করে॥<br/>ধন্য ধন্য চিনু দুটি দেহ পদরেণু।<br/>যথার্থ তোমার নাম হইয়াছে চিনু॥<br/>চেনা কাজ বুঝ ভাল তাই চিনু নাম।<br/>তোমার চরণে করি অগণ্য প্রণাম॥<br/>বৃদ্ধ বটে চিনিবাস আঁটা-সোটা কায়।<br/>গায়েতে প্রচুর বল রোগ নাই তায়॥<br/>প্রভুরে দেখিয়া চিনু এত মত্ত হ'ত।<br/>কাঁধেতে চড়ায়ে তাঁয় প্রচুর নাচিত॥<br/>বলরাম-অবতার ভক্ত চিনিবাস।<br/>দাদা শব্দে শ্রীপ্রভুর আছিল সম্ভাষ॥<br/>দাদা ব'লে ডাকিলে গলিয়ে যেত চিনু।<br/>পরম উল্লাস মন গদগদ তনু॥<br/>অচল ভকতি হৃদে সৎশাস্ত্রবিৎ।<br/>ভাগবতে চিনিবাস অতি সুপণ্ডিত॥<br/>প্রভুর সহিত হয় নানা তর্কবাদ।<br/>কখন চটিত তর্কে, কখন আহ্লাদ॥<br/>শাস্ত্র লয়ে তর্কদ্বন্দ্ব কভু এত দূর।<br/>সপ্তম ছাড়িয়া রাগ উঠিত চিনুর॥<br/>উভয়ে উভয়ে কথা কত মুখে মুখে।<br/>তুমুল বিবাদ দ্বন্দ্ব হয় মহা রোখে॥<br/>পুনশ্চ সাক্ষাৎ নহে শপথ করিয়া।<br/>পলাইত নিজ ঘরে দুরু দুরু হিয়া॥<br/>প্রভুর উত্তর কথা চিনুর মতন।<br/>আমার সঙ্কল্প নহে পুনঃ দরশন॥<br/>হেন বিবাদের মাত্র দণ্ডেকের পর।<br/>উভয়েই মহা খুশী পুনঃ একত্তর॥<br/>প্রায় হয় এই খেলা চিনিবাস-সাথ।<br/>পিতামহ পৌত্রে যদি বয়সে তফাত॥<br/>চরিত্রে চিনুর বহে বিদুরের ধারা।<br/>ভক্তিতে বিভোর চিত্ত উন্মাদের পারা॥<br/>বিষয়সম্পত্তিহীন খেটে যেতে হয়।<br/>পোষ্যবর্গ আছে ঘরে একাকী সে নয়॥<br/>সে ভাবনা কখন না উদয় অন্তরে।<br/>মিষ্টান্ন খাওয়ান কিন্তু নিত্য গদাধরে॥<br/>সুন্দর তাঁহার ভাব গদাইর সনে।<br/>দিবানিশি তাঁর চিন্তা বর্তমান মনে॥<br/>চিনিবাস প্রভুদেবে বুঝেছিল ঠিক।<br/>যথার্থ বাসিত তাঁহে প্রাণের অধিক॥<br/>কেবা সম তাঁর যেবা 'বাসে গদাধরে।<br/>অধম পামর তাঁর কৃপা ভিক্ষা করে॥</p>

</div>

<div align = "center" class = "dtop">
<a href = "01_09_001.html">Prev</a> | <a target = "_top" href = "index.html">Up</a> | <a href = "01_09_003.html">Next</a>
<br/><br/><br/>
<a href = "#Top">Go to top</a>
</div>

</body>
</html>



