<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_12_007.html">Prev</a> | <a target = "_top" href = "index.html">Up</a> | <a href = "02_13.html">Next</a>
</div>

<div class = "dtop">

<p align = "center">দ্বিতীয় খণ্ড - যোগ-সাধন</p>

<p align = "center"><u>৮</u></p>

<p align = "center">দুই-তিন দিনমধ্যে সিদ্ধ যোগিবর।<br/>হইলেন উদরের পীড়ায় কাতর॥<br/>রক্ত-আমাশয়-পীড়া জীর্ণ শীর্ণ কায়।<br/>যন্ত্রণায় ভূমিতলে গড়াগড়ি যায়॥<br/>রকম রকম খায় কতই ভসম।<br/>কিসেও না হয় কিছু পীড়া-উপশম॥<br/>হরদম ল'য়ে লোটা যায় ছুটে ছুটে।<br/>শরীর ধনুকখানি বাম হাত পেটে॥<br/>যন্ত্রণায় একদিন বড়ই অস্থির।<br/>স্থিরতর কৈল দিবে ছাড়িয়া শরীর॥<br/>সুরধুনীজলে মগ্ন মরণ-উপায়।<br/>জ্ঞানশূন্য সিদ্ধযোগী নামিল গঙ্গায়॥<br/>প্রভুর ইচ্ছায় যোগিবর যায় যত।<br/>কোথাও না পায় জল ডুবিবার মত॥<br/>পাতালপরশী জল গঙ্গার মাঝারে।<br/>তোতার নাহিক উঠে হাঁটুর উপরে॥<br/>ভিতরে কৌশল কিবা ভাবিয়া না পাই।<br/>কে বুঝিবে কিবা কল করিলা গোসাঁই॥<br/>বিফল প্রয়াস দেখি সিদ্ধ যোগিবর।<br/>কাঁদিতে কাঁদিতে আসে প্রভুর গোচর॥<br/>কহিল তাঁহারে কত করিয়া মিনতি।<br/>কেমনে আরোগ্য হই করহ যুকতি॥<br/>দয়া করি প্রভুদেব উত্তরিলা তায়।<br/>আরোগ্য যদ্যপি কর প্রণাম শ্যামায়॥<br/>শুনা মাত্র চলিলেন শ্যামার মন্দিরে।<br/>কর জুড়ি সাষ্টাঙ্গে প্রণাম তোতা করে॥<br/>ফিরে আসি দেখিলেন আর নাহি ব্যাধি।<br/>শক্তিতে বিশ্বাস তাঁর হৈল তদবধি॥<br/>ব্যাপারে বিস্ময়াপন্ন তোতা যোগিরাজ।<br/>মুখে নাই কোন বাক্য কানে করে কাজ॥<br/>এতদিনে পূর্ণজ্ঞান হৈল তোতার।<br/>প্রাণে প্রাণে বুঝিলেন যিনি নিরাকার॥<br/>নির্গুণ অরূপা নাম অনন্ত অখণ্ড।<br/>তিনিই বিরাটরূপে অনন্ত ব্রহ্মাণ্ড॥<br/>ক্রিয়াহীনে ব্রহ্মবাচ্য ক্রিয়াযুক্তে শক্তি।<br/>একভাবে জ্ঞানরূপ অন্য ভাবে ভক্তি॥<br/>একের অবস্থাভেদে বিপরীত রীতি।<br/>নির্গুণে পুরুষ আর সগুণে প্রকৃতি॥<br/>নব চক্ষু পেয়ে গেছে সব সন্দ ঘুচে।<br/>একে দেখে লক্ষ কোটি মহানন্দে নাচে॥<br/>রূপের কথায় আগে ছিল উপহাস।<br/>এখন যা কন প্রভু করেন বিশ্বাস॥<br/>পুরীমধ্যে দিনত্রয় থাকিবার কথা।<br/>একাদশ মাস এবে গত হৈল হেথা॥<br/>প্রভুর মাহাত্ম্যকথা কি কহিব মন।<br/>কহিলেও কোটি কোটি তবু কোটি কন॥<br/>বিশুষ্ক জ্ঞানের কাণ্ড কেবল বিচার।<br/>রীতি ধরা সুর সেই একই প্রকার॥<br/>গম্ভীর গম্ভীর গতি নীরস নীরস।<br/>তিল মাত্র নাই রাগ-রাগিণীর রস॥<br/>আছিল বিশুদ্ধ যোগী জ্ঞান প্রখরায়।<br/>এবে প্রভুসঙ্গগুণে প্রভুর কৃপায়॥<br/>মধুর সরস এবে মিঠানি মিঠানি।<br/>হৃদয়বীণায় বাজে ভক্তির রাগিণী॥<br/>একদিন বীণাকণ্ঠ প্রভু গুণধর।<br/>শ্যামাগুণ-গীত গান তোতার গোচর॥<br/>ভাবেতে বিভোর তোতাপুরী যোগিবর।<br/>গণ্ড বেয়ে অশ্রু ঝরে বক্ষের উপর॥<br/>কোথায় আছিল তোতা এখন কোথায়।<br/>ভাবরাজ্যেশ্বর প্রভু তাঁহার কৃপায়॥<br/>রামকৃষ্ণ-গুণগীতি শ্রবণমঙ্গল।<br/>শ্রবণ-কীর্তনে মিলে ভক্তি নিরমল॥</p>

</div>

<div align = "center" class = "dtop">
<a href = "02_12_007.html">Prev</a> | <a target = "_top" href = "index.html">Up</a> | <a href = "02_13.html">Next</a>
<br/><br/><br/>
<a href = "#Top">Go to top</a>
</div>

</body>
</html>


