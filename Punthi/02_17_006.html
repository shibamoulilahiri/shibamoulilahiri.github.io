<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_17_005.html">Prev</a> | <a target = "_top" href = "index.html">Up</a> | <a href = "02_17_007.html">Next</a>
</div>

<div class = "dtop">

<p align = "center">দ্বিতীয় খণ্ড - স্বদেশ-যাত্রা</p>

<p align = "center"><u>৬</u></p>

<p align = "center">মায়ের শিক্ষায় যত্ন দেখিয়া ব্রাহ্মণী।<br/>অন্তরে অন্তরে হৈল অতি বিষাদিনী॥<br/>মার সঙ্গে ঘনিষ্ঠতা অনর্থ সম্ভবে।<br/>প্রভুর অখণ্ড ব্রহ্মচর্য নষ্ট হবে॥<br/>এত ভাবি সংগোপনে কহিলা প্রভুকে।<br/>উদাসীন প্রভু যেন কে কহে কাহাকে॥<br/>আপনার ভাবে প্রভু আপনি মগন।<br/>শ্রীশ্রীমার শিক্ষাদান কর্তব্য-পালন॥<br/>বড়ই হইল ক্ষুণ্ণ ব্রাহ্মণী অন্তরে।<br/>গম্ভীর গম্ভীর ভাব অভিমান-ভরে॥<br/>প্রথমতঃ ক্ষুণ্ণ পরে হৈল অভিমানী।<br/>পরিশেষে অহংকারে গর্বিতা ব্রাহ্মণী॥<br/>অহংকারে বুদ্ধিভ্ৰংশ শাস্ত্রের নির্ণীত।<br/>ছিলেন সাধিকা এবে কোথা উপনীত॥<br/>ইষ্টগোষ্ঠিবর্গে করে অযথা ব্যাভার।<br/>কার্কশ্য-প্রয়োগ প্রভু কভু তিরস্কার॥<br/>ঠাকুরের পরিবারে ঠাকুরের ধারা।<br/>শিষ্ট শান্ত সুবিনয়ী সুশীলা-আচারা॥<br/>ব্রাহ্মণীকে প্রতিবাদে কিছু নাহি কয়।<br/>গুরুজন-জ্ঞানে তার তিরস্কার সয়॥<br/>মাতাও সশ্রদ্ধাযুক্ত সতত হেথায়।<br/>আপনার পূজনীয়া শাশুড়ীর ন্যায়॥<br/>প্রশ্রয় পাইয়া তবে সাধিকা এখন।<br/>প্রভুতে অবজ্ঞা-ভাব করে প্রদর্শন॥<br/>জটিল তত্ত্বের উত্থাপিত মীমাংসায়।<br/>প্রভুর নিকটে কেহ যেতে যদি চায়॥<br/>সমুন্নতা ফণা যেন ক্রুদ্ধ বিষধরী।<br/>নয়ন বিস্তারি কয় গরজন করি॥<br/>কিবা জানে রামকৃষ্ণ তত্ত্বের সন্ধান।<br/>আমি তো দিয়াছি ওগো তার চক্ষুদান॥<br/>কি হইল সাধিকার অবস্থা এখন।<br/>সশঙ্কিত চিত-বুদ্ধি জড়প্রায় মন॥<br/>তান্ত্রিক সাধনে যেবা প্রভুর সহায়া।<br/>চতুর্বেদ মূর্তিমতী নিজে যোগমায়া॥<br/>ছায়াসম শ্রীপ্রভুর কাছে অবিরত।<br/>প্রভু গৌরাঙ্গাবতার যদ্দ্বারা ঘোষিত॥<br/>স্তম্ভিত বিস্মিত যে কৈল ধীরগণে।<br/>বচনে কেবল নয় শাস্ত্রীয় প্রমাণে॥<br/>শ্রীঅঙ্গেতে মহাভাব তাহার লক্ষণ।<br/>স্বচক্ষে দেখিয়া অন্যে কৈল প্রদর্শন॥<br/>মধুর-সাধনে অঙ্গ-দাহ শ্রীপ্রভুর।<br/>শাস্ত্রীয় উপায়ে যিনি করিলেন দূর॥<br/>বাৎসল্যে উচ্ছ্বাসান্তরে মাগিয়া ভিক্ষায়।<br/>নবনী মাখন আনি প্রভুরে খাওয়ায়॥<br/>যোগজ দারুণ ক্ষুধা প্রভুর যখন।<br/>অদ্ভুত উপায়ে যেবা কৈল নিবারণ॥<br/>তাহার অবস্থা হেন দেখে ভয় পায়।<br/>জীবশিক্ষা-হেতু মাত্র প্রভুর ইচ্ছায়॥<br/>অভিমান-অহংকারে ঘটায় উৎপাত।<br/>গগনবিভেদী গিরিবর ভূমিসাৎ॥<br/>সমুন্নত সাধকেরও নাই অব্যাহতি।<br/>ক্ষুরের ধারের ন্যায় ধরমের গতি॥<br/>পতিতপাবন প্রভু মোরে কর দয়া।<br/>রক্ষা কর দীন দাসে দিয়ে পদছায়া॥<br/>দীনবন্ধু দয়াসিন্ধু জীবহিতকারী।<br/>ভয়ঙ্কর ভবার্ণবে করুণ কাণ্ডারী॥</p>

</div>

<div align = "center" class = "dtop">
<a href = "02_17_005.html">Prev</a> | <a target = "_top" href = "index.html">Up</a> | <a href = "02_17_007.html">Next</a>
<br/><br/><br/>
<a href = "#Top">Go to top</a>
</div>

</body>
</html>


