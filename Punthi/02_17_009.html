<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_17_008.html">Prev</a> | <a target = "_top" href = "index.html">Up</a> | <a href = "02_17_010.html">Next</a>
</div>

<div class = "dtop">

<p align = "center">দ্বিতীয় খণ্ড - স্বদেশ-যাত্রা</p>

<p align = "center"><u>৯</u></p>

<p align = "center">শ্রীশ্রীমায়ে শিক্ষাদানে প্রভু পরমেশ।<br/>দেখিয়া ব্রাহ্মণী কৈল নিষেধোপদেশ॥<br/>কর্তব্যপালনে ত্রুটি হইবে বলিয়ে।<br/>ব্রাহ্মণীর কথা প্রভু দিলেন ঠেলিয়ে॥<br/>মনঃক্ষুণ্ণ সাধিকার আদিম কারণ।<br/>যাহাতে জন্মিল ঝরণার প্রস্রবণ॥<br/>ধীর মন্দগতি আগে তাহে অভিমান।<br/>মধ্যপথে অহংকার স্রোত বহমান॥<br/>তরঙ্গ তুফান কিবা হৈল পরিশেষে।<br/>ভীষণ অবজ্ঞা-ভাব প্রভু পরমেশে॥<br/>উজানে তুলিয়া পরে আনিলা ভাটায়।<br/>লীলাকার্য শ্রীপ্রভুর পূর্ণ মহিমায়॥<br/>উত্তেজনা হইলেই আছে অবসাদ।<br/>সাধিকা বুঝিল তার যত অপরাধ॥<br/>অহংকারে করায়েছে তারে কিবা কাজ।<br/>বলিতে শুনিতে কিবা উভয়েই লাজ॥<br/>সাধিকা লজ্জিতা অতি অনুতপ্ত মনে।<br/>কাটায় কয়েক দিন প্রভুর সদনে॥<br/>আপনি শ্রীভগবান গৌরাঙ্গাবতার।<br/>ভিতরে শ্রীকৃষ্ণ বাহ্যে ভাব শ্রীরাধার॥<br/>সেই সে ঠাকুর এবে রামকৃষ্ণ নামে।<br/>মূর্তিমান নরলোকে লীলার কারণে॥<br/>স্বরূপ প্ৰকৃত রূপ করি দরশন।<br/>ভক্তিমতী সাধিকার উদিল চেতন॥<br/>আহরণ নিজ হস্তে কুসুমসম্ভার।<br/>গাঁথিল মনের মত মনোহর হার॥<br/>চর্চিত করিয়া তায় সুরভি-চন্দনে।<br/>পরাইল প্রভুদেবে শ্রীগৌরাঙ্গ-জ্ঞানে॥<br/>করজোড়ে অপরাধ মার্জনার তরে।<br/>নিবেদন বারংবার করে শ্রীগোচরে॥<br/>বিদায় লইয়া তবে অভয় চরণে।<br/>চলিলেন সন্ন্যাসিনী কাশী তীর্থধামে॥<br/>ঠাকুরের সন্নিধানে জননীর ন্যায়।<br/>ছয়টি বৎসর গোটা কাটিয়া হেথায়॥<br/>সায় করি অভিনয়ে পালা আপনার।<br/>তৃণের সমান স্রোতে ভাসিল আবার॥<br/>দেখি নাই সাধিকারে নাহি পরিচয়।<br/>আত্মীয় স্বজন কত মনে মনে হয়॥<br/>বিদেশ-গমনে যাত্রা করিলে স্বজন।<br/>ব্যাকুল আকুলে যেন কাঁদে প্রাণ-মন॥<br/>কাশীতীর্থ-প্রয়াণেতে এই সাধিকার।<br/>অন্তরের মাঝে যেন তীব্র হাহাকার॥<br/>জানি না সম্বন্ধ কিবা ব্রাহ্মণীর সনে।<br/>চরণের রজ ভিক্ষা মাগে এ অধমে॥</p>

</div>

<div align = "center" class = "dtop">
<a href = "02_17_008.html">Prev</a> | <a target = "_top" href = "index.html">Up</a> | <a href = "02_17_010.html">Next</a>
<br/><br/><br/>
<a href = "#Top">Go to top</a>
</div>

</body>
</html>


