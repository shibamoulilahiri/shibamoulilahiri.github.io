<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_08_011.html">Prev</a> | <a target = "_top" href = "index.html">Up</a> | <a href = "02_08_013.html">Next</a>
</div>

<div class = "dtop">

<p align = "center">দ্বিতীয় খণ্ড - তান্ত্রিক-সাধনা</p>

<p align = "center"><u>১২</u></p>

<p align = "center">রঙ্গপ্রিয় শ্ৰীমথুর রঙ্গরস চায়।<br/>বৈষ্ণবে লিখিয়া দিল আসিতে ত্বরায়॥<br/>যথাদিনে প্রভুসঙ্গে তান্ত্রিক ব্রাহ্মণ।<br/>শ্যামার মন্দিরে করিলেন আগমন॥<br/>টলটল গোটা অঙ্গ আবেশের ভরে।<br/>চরণ যেমন তনু ধরিতে না পারে॥<br/>মথুরের হেনকালে হৈল সংযোটন।<br/>উপনীত সেইক্ষণে বৈষ্ণবচরণ॥<br/>বিধির ঘটন কিবা যাই বলিহারি।<br/>রামকৃষ্ণলীলা-কথা অমৃতলহরী॥<br/>বৈষ্ণব দেখিয়া প্রভু হইলা কেমন।<br/>হুঙ্কারিয়া স্কন্ধে তাঁর কৈলা আরোহণ॥<br/>তান্ত্রিক ব্রাহ্মণ দেখে আঁখির উপরে।<br/>দেবী চড়িলেন যেন বৈষ্ণবের ঘাড়ে॥<br/>পদে নিপীড়িত ধূলা তাহার আকৃতি।<br/>কালিমা-আঁধার-বর্ণ বারুদ যেমতি॥<br/>অতিশক্তি ধরে কৈলে অগ্নি পরশন।<br/>প্রভুর পরশে তেন বৈষ্ণবচরণ॥<br/>সচেতন গোটা সৃষ্টি চৈতন্যের জোরে।<br/>সাক্ষাৎ চৈতন্য সেই কাঁধের উপরে॥<br/>হৃদয় চৈতন্যময় তাহার উচ্ছ্বাসে।<br/>রচিয়া নূতন স্তোত্র অনর্গল ভাষে॥<br/>চিত্রিত না হয় এই বিচিত্র দর্শন।<br/>মহাভাবে সমাধিস্থ প্রভু নারায়ণ॥<br/>উঠিছে জ্যোতির ছটা বদনমণ্ডলে।<br/>সে যে কি অপূর্ব রূপ সাধ্য কার বলে॥<br/>ছটা করে ছটাময় ছুটে যতদূর।<br/>স্তম্ভিত বৈষ্ণব গৌরী আর শ্রীমথুর॥<br/>বিস্ময়ে নীরব গৌরী তান্ত্রিক-ব্রাহ্মণ।<br/>নব সুরচিত স্তোত্র করিয়া শ্রবণ॥<br/>দূর হৃদিতম দেখি প্রভুর ব্যাপার।<br/>দণ্ডবৎ হয়ে ভূমে লুটে বার বার॥<br/>শ্রীপ্রভুর ভাবাবেশ ভঙ্গ হলে পরে।<br/>হাসি হাসি শ্রীবয়ান কহিলা গৌরীরে॥<br/>শুনেছ ব্রাহ্মণী কিবা মোর কথা বলে।<br/>গৌরাঙ্গের অবতার নিতাইর খোলে॥<br/>উত্তর-বচনে গৌরী কহে জোড়-করে।<br/>তা বলিলে খাট করা হয় আপনারে॥<br/>যে শক্তিসম্পন্ন হ'লে অবতার গণি।<br/>আমি জানি আপনিই সে শক্তির খনি॥<br/>পুনশ্চ বলেন প্রভু কি কথা তোমার।<br/>যদ্যপি পণ্ডিতসঙ্গে করিয়া বিচার॥<br/>সাব্যস্ত করিতে পার যা বলিলে তুমি।<br/>তবে না তোমার কথা সত্য বলি আমি॥<br/>দেখহ পণ্ডিত উপনীত বিদ্যমানে।<br/>এত বলি দেখাইলা বৈষ্ণবচরণে॥<br/>প্রভুর কৃপায় গেছে সিদ্ধাই তাহার।<br/>নাহি তর্কবুদ্ধি, তর্ক কে করিবে আর॥<br/>বসেছে বিশ্বাস ঘটে ফুটেছে নয়ন।<br/>প্রভুদেবে বলিলেন তান্ত্রিক-ব্রাহ্মণ॥<br/>বিচারে কি আছে কিছু বিচারের নাই।<br/>যাহা বলিলাম আগে পুনঃ বলি তাই॥</p>

</div>

<div align = "center" class = "dtop">
<a href = "02_08_011.html">Prev</a> | <a target = "_top" href = "index.html">Up</a> | <a href = "02_08_013.html">Next</a>
<br/><br/><br/>
<a href = "#Top">Go to top</a>
</div>

</body>
</html>


