<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_18_016.html">Prev</a> | <a target = "_top" href = "index.html">Up</a> | <a href = "02_18_018.html">Next</a>
</div>

<div class = "dtop">

<p align = "center">দ্বিতীয় খণ্ড - তীর্থ-পর্যটন</p>

<p align = "center"><u>১৭</u></p>

<p align = "center">বৃন্দাবনে আগমন অতঃপর কথা।<br/>তীর্থবাস শ্রীপ্রভুর সুন্দর বারতা॥<br/>বিশ্বাস-ভকতি বৃদ্ধি গাইলে ভারতী।<br/>একমনে শুন মন রামকৃষ্ণ-পুঁথি॥<br/>মথুরা হইয়া বৃন্দাবনধামে যেতে।<br/>অপূর্ব ঘটনা শুন কি হইল পথে॥<br/>কংস-ত্রাসে বসুদেব কৃষ্ণ করি কোলে।<br/>যে ঘাটে যমুনা পার পলায় গোকুলে॥<br/>সেই ঘাটে আসামাত্র প্রভু গুণমণি।<br/>দেখিলেন বসুদেব আকুল পরানী॥<br/>অন্ধকার যামিনী ভীষণা অতিশয়।<br/>কোলে কৃষ্ণ রূপে আলো করে দিক্চয়॥<br/>যায় পার যমুনার ছুটে ঊর্ধ্বশ্বাস।<br/>দেখিয়া প্রভুর মহাভাবের উচ্ছ্বাস॥<br/>গভীর সমাধিযুক্ত কিসেও না ছুটে।<br/>অবিরাম কৃষ্ণনাম কর্ণ-মূলে রটে॥<br/>দুইকানে দুইজনে হৃদয় মথুর।<br/>কিসেও না হুঁশ অঙ্গে আইল প্রভুর॥<br/>মথুর দেখিয়া পরে অনন্য-উপায়।<br/>প্রভুদেবে ল'য়ে যেতে শিবিকা আনায়॥<br/>মহাভাবে ডুবে ডুবে প্রভু পরমেশ।<br/>নরযানে বৃন্দাবনে করেন প্রবেশ॥<br/>দু তিন প্রহর কাল যায় এরকম।<br/>তবে না উদয় বাহ্যজ্ঞানের লক্ষণ॥<br/>পূর্ণভাবে এলে বাহ্য বৃন্দাবন দেখি।<br/>বর্ণিবার সীমা পার প্রভু এত সুখী॥<br/>বিশেষ বিশেষ শ্রীকৃষ্ণের লীলাস্থলে।<br/>একবার শ্রীপ্রভুর নয়নে পড়িলে॥<br/>সকল বৃত্তান্ত তাঁর হয় উদ্দীপন।<br/>তখনি চলিয়া যায় বাহ্যিক চেতন॥<br/>মহাভক্ত শ্ৰীমথুর বিচারিয়া মনে।<br/>ভাগিনা হৃদয়ে বলিলেন সঙ্গোপনে॥<br/>নরযানে ল'য়ে যাবে যথা হয় মন।<br/>কি জানি কোথায় যায় বাহ্যিক চেতন॥<br/>নরযানে যেতে ইচ্ছা না হয় প্রভুর।<br/>হৃদয়ে বলেন কথা ভকত মথুর॥<br/>যদি নাহি যান যানে সঙ্গে তুমি রবে।<br/>বাহকেরা ল'য়ে যান পাছু পাছু যাবে॥</p>

</div>

<div align = "center" class = "dtop">
<a href = "02_18_016.html">Prev</a> | <a target = "_top" href = "index.html">Up</a> | <a href = "02_18_018.html">Next</a>
<br/><br/><br/>
<a href = "#Top">Go to top</a>
</div>

</body>
</html>


