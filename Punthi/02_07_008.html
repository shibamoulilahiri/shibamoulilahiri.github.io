<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_07_007.html">Prev</a> | <a target = "_top" href = "index.html">Up</a> | <a href = "02_07_009.html">Next</a>
</div>

<div class = "dtop">

<p align = "center">দ্বিতীয় খণ্ড - অনুরাগে কালীদর্শন</p>

<p align = "center"><u>৮</u></p>

<p align = "center">পূজায় বড়ই রঙ্গ দিনে দিনে বাড়ে।<br/>ভক্তি-প্রদায়িনী কথা শুন ভক্তিভরে॥<br/>সচন্দন বিল্ব-জবা দিতে শ্যামা-পায়।<br/>থুইতেন প্রভুদেব নিজের মাথায়॥<br/>শ্যামার সেবার হেতু যত আয়োজন।<br/>ভাবাবেশে করিতেন আপুনি ভক্ষণ॥<br/>একদিন প্রভুদেব যেন শুনা যায়।<br/>খাইবারে বড় জেদ করেন শ্যামায়॥<br/>জনেক দাঁড়ায়ে পাশে প্রভুদেবে কন।<br/>পাষাণমূরতি শ্যামা জড় অচেতন॥<br/>অকারণ কেন জেদ কর খাইবারে।<br/>শুনিয়া আবেশ অঙ্গে, বাহ্য গেল ছেড়ে॥<br/>শ্রীমুখমণ্ডলে হাসি অপরূপ খেলে।<br/>আবেশে অবশ অঙ্গ পড়ে ঢলে ঢলে॥<br/>ধরিলেন তুলা লয়ে শ্যামার নাসায়।<br/>দুলু দুলু কাঁপে তুলা নিঃশ্বাসের বায়॥<br/>পুনরায় মহাজেদ করিতে ভক্ষণ।<br/>সম্মুখে সাজান ভোজ্য বিবিধ রকম॥<br/>হাতে করি দিতে ভোজ্য বদনে শ্যামার।<br/>ভোজ্যসহ হাত আসি পড়ে মুখে তাঁর॥<br/>শ্যামার নৈবেদ্য কভু ভাবের বিহ্বলে।<br/>স্বহস্তে তুলিয়া দেন খাইতে বিড়ালে॥<br/>কখন কখন ভাবে বিভোর হইয়ে।<br/>নৈবেদ্যের নিবেদন পূজা না করিয়ে॥<br/>কখন আবেশভরে কহেন ফুকুরি।<br/>রোস্ রোস্ খাবি আগে নিবেদন করি॥<br/>কখন কহেন মৃদু-হাস্য-সহকারে।<br/>ওমা তুই আগে খা গো আমি খাব পরে॥<br/>কখন সেবার পরে শ্যামা-গুণগান।<br/>ভাবেতে বিভোর নাহি বাহ্যিক গেয়ান॥<br/>শ্যামার মন্দিরে আছে খাট একখানা।<br/>মশারি বালিশ গদি মায়ের বিছানা॥<br/>কখন কখন প্রভু ভাবাবেশে গায়।<br/>শুয়ে বসে থাকিতেন শ্যামার শয্যায়॥<br/>পুরী-মধ্যে যতেক ব্রাহ্মণ এই হেরে।<br/>বিদ্বেষ করিয়া কত লাগায় মথুরে॥<br/>মথুর উত্তর দিতে দেখিয়া ব্যাপার।<br/>তাঁহারে কহিতে শক্তি নাহিক আমার॥<br/>শ্যামার হয়েছে কৃপা তাঁহার উপরে।<br/>যাহা ইচ্ছা করিবেন পুরীর ভিতরে॥<br/>বহুপুণ্যবলে আমি পাইয়াছি তাঁয়।<br/>বাঁচিব যতেক দিন রাখিব মাথায়॥<br/>এতেক শুনিয়া বুঝে পুরীর বামুন।<br/>প্রভু করেছেন কিছু মথুরেরে গুণ॥<br/>সাধন-ভজন কত গোপনে গোপনে।<br/>করেন শ্রীপ্রভুদেব কেহ নাহি জানে॥<br/>সাধন-ভজন-জন্য আঙ্গিক বিকার।<br/>না বুঝিয়া লোকে-জনে কহে পীড়া তাঁর॥<br/>যোগজ বিকার অঙ্গে কতরূপ হয়।<br/>পীড়া ব্যাধি সাধারণে নানাবিধ কয়॥<br/>বয়োজ্যেষ্ঠ খুল্লতাত-ভাই হলধারী।<br/>পণ্ডিত সাধক ভক্ত পুরীতে পূজারী॥<br/>বৈষ্ণবের মতে পথে শ্রদ্ধা বিলক্ষণ।<br/>বেশ্যাসহ পরকীয়া প্রেমের সাধন॥<br/>সিদ্ধবাক কাছে কেহ কিছু নাহি কয়।<br/>পাছে দেন অভিশাপ এই মনে ভয়॥<br/>নির্ভীক শ্রীপ্রভু তাঁয় কহিলা তখন।<br/>কি বলিয়া দশে করে কলঙ্ককীর্তন॥<br/>কোপে শাপ দিলা দাদা প্রভু-গুণধরে।<br/>যে মুখে কহিলা তাহে রক্ত যেন ঝরে॥<br/>কি এক সাধনা প্রভু করেন তখন।<br/>সিদ্ধান্তে বদনে হয় শোণিত-মোক্ষণ॥<br/>শিমের পাতার রসে বরণ যেমতি।<br/>সেইরূপ শোণিতের বরণ প্রকৃতি॥<br/>বিষণ্ণবয়ান প্রভু কন সকাতরে।<br/>শাপ দিলে দেখ দাদা মুখে রক্ত ঝরে॥<br/>সজল নয়নে তবে কহে হলধারী।<br/>কুকর্ম করেছি ভাই অভিশপ্ত করি॥<br/>জানে না বুঝে না দাদা মায়ের কৌশল।<br/>প্রভুর হয়েছে শাপে পরম মঙ্গল॥<br/>যোগজ দূষিত রক্ত না হলে বাহির।<br/>থাকিত না ঠাকুরের বিগ্রহ-শরীর॥<br/>পরে পরে পাবে মন কত পরিচয়।<br/>যোগজ বিকার কত সাধনাতে হয়॥</p>

</div>

<div align = "center" class = "dtop">
<a href = "02_07_007.html">Prev</a> | <a target = "_top" href = "index.html">Up</a> | <a href = "02_07_009.html">Next</a>
<br/><br/><br/>
<a href = "#Top">Go to top</a>
</div>

</body>
</html>



