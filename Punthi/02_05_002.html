<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_05_001.html">Prev</a> | <a target = "_top" href = "index.html">Up</a> | <a href = "02_05_003.html">Next</a>
</div>

<div class = "dtop">

<p align = "center">দ্বিতীয় খণ্ড - বিবাহ</p>

<p align = "center"><u>২</u></p>

<p align = "center">একত্রে আত্মীয়বর্গে যুক্তি স্থির করে।<br/>পারিলে বিবাহ দিতে হিত হ'তে পারে॥<br/>বিবাহে বায়ুর কোপ নষ্ট হয় প্রায়।<br/>সংসারে পড়িবে মন মোহমমতায়॥<br/>পূর্বাপর আগাগোড়া ভাবিয়ে চিন্তিয়ে।<br/>বুঝে কিছু উপশম আগেকার চেয়ে॥<br/>ত্বরিত বিহিত বিয়া পরম মঙ্গল।<br/>যদি পরে হয় রোগ পুনশ্চ প্রবল॥<br/>তাই ভাই রামেশ্বর সাধিতে কল্যাণ।<br/>এখানে সেখানে করে পাত্রীর সন্ধান॥<br/>আত্মীয়-স্বজন লক্ষ্মী মুখুয্যে আখ্যান।<br/>হৃদয়ের ভাই তাঁর শিয়ড়েতে ধাম॥<br/>ঘটকালিকার্য তাঁর হাতে দিয়া ভার।<br/>ভাই রামেশ্বর দেখে অপর যোগাড়॥<br/>হৃদয় লক্ষ্মীর সঙ্গে বড় ভালবাসা।<br/>প্রভুর সতত তাই শিয়ড়েতে আসা॥<br/>প্রভুর বড়ই প্রীতি আছিল শিয়ড়ে।<br/>তাই সন্নিকটে পাত্রী অন্বেষণ করে॥<br/>অর্ধ ক্রোশ দূর মাত্র পূরব অঞ্চলে।<br/>ক্ষুদ্র গ্রাম নাম জয়রামবাটী বলে॥<br/>জয়রাম মুখুয্যে নামক তথাকার।<br/>কালী নামে কন্যা এক আছিল তাঁহার॥<br/>প্রথমে সম্বন্ধ হয় সে কন্যার সনে।<br/>ভেঙে দিল জয়রাম পাত্র ক্ষেপা শুনে॥<br/>তাঁর খুল্লতাত-ভাই মহাভাগ্যবান।<br/>মুখুয্যে শ্রীরামচন্দ্র ব্রাহ্মণের নাম॥<br/>দশকর্মান্বিত দ্বিজ আছে যজমান।<br/>সংকীর্ণ অবস্থা চলে কষ্টে গুজরান॥<br/>বাস-উপযুক্ত মাত্র ছোট মেটে ঘর।<br/>আপনি ব্রাহ্মণ আর তিন সহোদর॥<br/>একটি নন্দিনী তাঁর চারিটি নন্দন।<br/>সর্বসুলক্ষণা কন্যা জনমে প্রথম॥<br/>এবে কি হইল শুন ঘটকেরে লৈয়া।<br/>ব্রাহ্মণ সম্মত দিব দুহিতার বিয়া॥</p>

</div>

<div align = "center" class = "dtop">
<a href = "02_05_001.html">Prev</a> | <a target = "_top" href = "index.html">Up</a> | <a href = "02_05_003.html">Next</a>
<br/><br/><br/>
<a href = "#Top">Go to top</a>
</div>

</body>
</html>



