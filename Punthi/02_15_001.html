<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_15.html">Prev</a> | <a target = "_top" href = "index.html">Up</a> | <a href = "02_16.html">Next</a>
</div>

<div class = "dtop">

<p align = "center">দ্বিতীয় খণ্ড - খ্রীষ্টানী-সাধন</p>

<p align = "center"><u>১</u></p>

<p align = "center">জয় রামকৃষ্ণ জয়,&nbsp;&nbsp;&nbsp;&nbsp;&nbsp;&nbsp;&nbsp;&nbsp;জয় মঙ্গল-আলয়,<br/>দয়াময় সর্বসিদ্ধিদাতা।<br/>জয় জগৎ-জননী,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রভুভক্তিপ্রদায়িনী,<br/>ব্রাহ্মণনন্দিনী শ্যামাসুতা॥<br/>জয় ইষ্টগোষ্ঠিগণ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;শ্রীপ্রভুর প্রাণ-ধন,<br/>আরাধ্য চরণ সবাকার।<br/>করুণ কটাক্ষ কর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রার্থনা করে কিঙ্কর,<br/>হর হর লোচন-আঁধার॥<br/>কর মোরে শক্তি দান,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গাব প্রভুলীলাগান<br/>শুনে যেন মুগ্ধ হয় মন।<br/>যায় যেন হীন মতি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কামিনীকাঞ্চনাসক্তি,<br/>দুরগতি ভবের বন্ধন॥<br/>একাগ্র হইয়া মন,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রভুর যীশু-সাধন,<br/>শুন শুন সুন্দর আখ্যান।<br/>জাতি সুবর্ণবণিক,&nbsp;&nbsp;&nbsp;&nbsp;&nbsp;&nbsp;&nbsp;&nbsp;নাম শ্রীযদু মল্লিক,<br/>বিষয় অধিক ধনবান॥<br/>বসতি মহাশহরে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গণ্যমান্য সবে করে,<br/>ঘরে মাসীমাতা ভক্তিমতী।<br/>প্রভুর পদকমলে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;একটানে ভক্তি খেলে,<br/>হিয়া যেন ভক্তি-স্রোতস্বতী॥<br/>মাসীর ভক্তির কথা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;কহিতে নাহি যোগ্যতা<br/>অনুরাগে ব্যাকুলতা এত।<br/>যেই প্রভু ত্রিভুবনে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ইঙ্গিতে সকলে টানে,<br/>তাঁরে টেনে ভবনে আনিত॥<br/>পুরীর অত্যন্ত কাছে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যদু মল্লিকের আছে,<br/>উদ্যানভবন মনোরম।<br/>তথায় ভকতিভাবে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ল'য়ে যেত প্রভুদেবে,<br/>তারা সবে করি নিমন্ত্রণ॥<br/>নানা দ্রব্য সুরসাল,&nbsp;&nbsp;&nbsp;&nbsp;&nbsp;&nbsp;&nbsp;&nbsp;পরিপূর্ণ করি থাল,<br/>মাসী দিত খেতে পরমেশে।<br/>আপুনি বিউনি করে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ধীরে ধীরে পাখা করে,<br/>প্রভু-অঙ্গে পরম হরিষে॥<br/>নাহি জানি সমাচার,&nbsp;&nbsp;&nbsp;&nbsp;&nbsp;&nbsp;&nbsp;&nbsp;মাসী কার অবতার,<br/>মেলা ভার এমন রমণী।<br/>ষোল আনা জ্ঞান ঘটে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গন্ধ নাই সন্দ-ছিটে<br/>প্রভুদেব গোরা গুণমণি॥<br/>সে বাগানে এক দিন,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রভুদেব ভক্তাধীন,<br/>দেখিলেন দিয়ালের গায়ে।<br/>পটে আঁকা অপরূপ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ক্রাইষ্টের প্রতিরূপ,<br/>এক ভাবে অনিমিখ হ'য়ে॥<br/>দেখিতে দেখিতে তায়,&nbsp;&nbsp;&nbsp;&nbsp;&nbsp;&nbsp;&nbsp;&nbsp;অতি জ্যোতি বাহিরায়,<br/>মূরতির গায় শুন মন।<br/>মিশিল সে জ্যোতিরাশি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রভুর শ্রীঅঙ্গে আসি,<br/>তাহে প্রভু হইলা কেমন॥<br/>উঠিল হৃদে তুফান,&nbsp;&nbsp;&nbsp;&nbsp;&nbsp;&nbsp;&nbsp;&nbsp;প্রিয় যীশু-গুণ গান,<br/>দেবদেবী নাম মাত্র নাই।<br/>হাবভাব খ্রীষ্টিয়ানি,&nbsp;&nbsp;&nbsp;&nbsp;&nbsp;&nbsp;&nbsp;&nbsp;গন্ধ নাই হিন্দুয়ানি<br/>বড় খেলা করিলা গোসাঁই॥<br/>বসিয়া নিজ মন্দিরে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;দেখিতেন গির্জাঘরে,<br/>বড় বড় সাহেব পাদরি।<br/>প্রভু হয়ে বাহ্যহারা,&nbsp;&nbsp;&nbsp;&nbsp;&nbsp;&nbsp;&nbsp;&nbsp;শুনেন গস্পেল্-পড়া,<br/>তিন দিন তিন বিভাবরী॥<br/>দিনত্রয় গেলে পরে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ফিরিলা শ্রীপ্রভু ঘরে,<br/>শ্রীবদনে শ্যামা শ্যামা রব।<br/>অগণ্য সাধনা যাঁর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যত পথ একাকার,<br/>বুঝে তাঁরে কেমনে মানব॥<br/>যে মানব এক পথে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;জনমে না পারে যেতে,<br/>হীনসৎবুদ্ধি-রতিমতি।<br/>কাঞ্চনের ক্রীতদাস,&nbsp;&nbsp;&nbsp;&nbsp;&nbsp;&nbsp;&nbsp;&nbsp;নারী-সেবা অভিলাষ,<br/>মহোল্লাস অবিদ্যাপিরীতি॥<br/>তিলেক না করে মনে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;পিতামাতা সনাতনে,<br/>জীবহিতে ব্রতী যেই জন।<br/>ত্রিতাপসন্তাপহর,&nbsp;&nbsp;&nbsp;&nbsp;&nbsp;&nbsp;&nbsp;&nbsp;সকল-মঙ্গলকর,<br/>সর্বেশ্বর পতিতপাবন॥<br/>কষ্টে নহে পরাঙ্মুখ,&nbsp;&nbsp;&nbsp;&nbsp;&nbsp;&nbsp;&nbsp;&nbsp;ত্যজিয়া যাবৎ সুখ,<br/>পঞ্চভূতে গড়া দেহ ধরি।<br/>মর্ত্যধামে বারে বারে,&nbsp;&nbsp;&nbsp;&nbsp;&nbsp;&nbsp;&nbsp;&nbsp;পাপে রত জীবোদ্ধারে,<br/>দ্বারে দ্বারে দিবা বিভাবরী॥<br/>এই বারে সমাপন,&nbsp;&nbsp;&nbsp;&nbsp;&nbsp;&nbsp;&nbsp;&nbsp;যত সাধন-ভজন,<br/>এক মহাকর্ম বাকি তাঁর।<br/>সে অতি শ্রুতিমঙ্গল,&nbsp;&nbsp;&nbsp;&nbsp;&nbsp;&nbsp;&nbsp;&nbsp;শ্রবণে অমূল্য ফল,<br/>পশ্চাৎ গাইব সমাচার॥</p>

</div>

<div align = "center" class = "dtop">
<a href = "02_15.html">Prev</a> | <a target = "_top" href = "index.html">Up</a> | <a href = "02_16.html">Next</a>
<br/><br/><br/>
<a href = "#Top">Go to top</a>
</div>

</body>
</html>


