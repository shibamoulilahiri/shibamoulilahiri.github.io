<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_08_006.html">Prev</a> | <a target = "_top" href = "index.html">Up</a> | <a href = "02_08_008.html">Next</a>
</div>

<div class = "dtop">

<p align = "center">দ্বিতীয় খণ্ড - তান্ত্রিক-সাধনা</p>

<p align = "center"><u>৭</u></p>

<p align = "center">শিশুভাবাপন্ন প্রভু বালকের প্রায়।<br/>সহজে বিশ্বাস তাঁর সবার কথায়॥<br/>শ্রীমথুরে কহিবারে শুনেছে গোসাঁই।<br/>বার বিনা আর অন্য অবতার নাই॥<br/>এদিকে ব্রাহ্মণী দিয়া শাস্ত্রের প্রমাণ।<br/>পণ্ডিতমণ্ডলীমধ্যে করেন বাখান॥<br/>এত তেজে খণ্ডিতে শকতি নাহি কার।<br/>প্রভুদেব শাস্ত্র বলে অসংখ্য অবতার॥<br/>তাই প্রভু ভাবিছেন বটবৃক্ষতলে।<br/>গৌরাঙ্গ কি অবতার ব্রাহ্মণী যা বলে॥<br/>হেনকালে কি হইল শুনহ বারতা।<br/>মহাতমবিনাশন রামকৃষ্ণ-কথা॥<br/>একদিন প্রভুদেব ভাগীরথী-তটে।<br/>শুনিলেন মহারোল কান যায় ফেটে॥<br/>গঙ্গার মাঝারে উঠে দুফালিয়া জল।<br/>অগণন মাতোয়ারা কীর্তনের দল॥<br/>গায়ক বাদক যত কার নাহি হুঁশ।<br/>নাচে গায় মাঝে দুটি সুন্দর পুরুষ॥<br/>প্রভুদেব চিনিলেন প্রতি জনে জনে।<br/>লোক যত একত্রিত আছিল কীর্তনে॥<br/>উঠি তীরে তাঁহারে ঘেরিয়া কতক্ষণ।<br/>নেচে গেয়ে পুনঃ জলে হইল মগন॥<br/>জলবিম্ব উঠে যেন লয় হয় জলে।<br/>তেমতি ডুবিল দল গঙ্গার সলিলে॥<br/>গৌরাঙ্গাবতার কিনা শ্রীপ্রভুর মনে।<br/>অসম্ভব সন্দ সমুদিত হৈল কেনে॥<br/>বিশেষ কারণ আছে শুন শুন মন।<br/>বিশ্বগুরুরূপে প্রভু ব্রহ্ম সনাতন॥<br/>জীবহিত এক ব্রত সতত অন্তরে।<br/>জৈবভাবে আচরণ জীবের উদ্ধারে॥<br/>ভাবা চিন্তা করা কর্ম লীলার জীবনে।<br/>এক লক্ষ্য আপনার উদ্দেশ্য-সাধনে॥<br/>স্বেচ্ছায় সন্দেহযুক্ত মনে আপনার।<br/>স্বেচ্ছায় করেন মুক্ত খেলিয়া আবার॥<br/>যুক্ত মুক্তে যাহা হয় লীলা-আচরণ।<br/>তাহে করে জগতের সন্দেহ মোচন॥<br/>অবতারে হেন শক্তি বর্তমান রহে।<br/>সৃষ্টি গোটা আজ্ঞা তাঁর নতশিরে বহে॥<br/>কি চেতন কিবা জড় সকলে সমান।<br/>প্রভুর লীলায় পাবে বহুল প্রমাণ॥<br/>সূক্ষ্ম আধ্যাত্মিক শক্তি আবর্তনে যার।<br/>ঘুরিতেছে চিরকাল সৃষ্টির সংসার॥<br/>সে হেতু আচার্যরূপী অবতারগণ।<br/>শিখিয়া শিখান জীবে উদ্ধার-কারণ॥<br/>বিনাশিতে তমঃ-সন্দ লোচন-আঁধার।<br/>চৈতন্য-আলোকে দেখে ইষ্ট আপনার॥<br/>প্রবল পাশ্চাত্য-শিক্ষা এবে বর্তমানে।<br/>জড়বাদী অবতার আদতে না মানে॥<br/>রামে কৃষ্ণে যদ্যপি কাহারও কিছু ভক্তি।<br/>গৌরাঙ্গাবতারে করে ভীষণ আপত্তি॥<br/>তাই লীলাছলে করি গৌরাঙ্গ-দর্শন।<br/>করিলেন জগতের সন্দেহ-ভঞ্জন॥</p>

</div>

<div align = "center" class = "dtop">
<a href = "02_08_006.html">Prev</a> | <a target = "_top" href = "index.html">Up</a> | <a href = "02_08_008.html">Next</a>
<br/><br/><br/>
<a href = "#Top">Go to top</a>
</div>

</body>
</html>


