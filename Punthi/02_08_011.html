<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_08_010.html">Prev</a> | <a target = "_top" href = "index.html">Up</a> | <a href = "02_08_012.html">Next</a>
</div>

<div class = "dtop">

<p align = "center">দ্বিতীয় খণ্ড - তান্ত্রিক-সাধনা</p>

<p align = "center"><u>১১</u></p>

<p align = "center">পাইয়া শ্রীমথুরের পত্র-নিমন্ত্রণ।<br/>পুরীমধ্যে উপনীত হৈল একজন॥<br/>বহু বহু শাস্ত্র-পাঠে পণ্ডিত-প্রবর।<br/>ব্রাহ্মণের কুলে জন্ম ইন্দেশেতে ঘর॥<br/>কাছে কিবা দূরে বৈঠে যতেক পণ্ডিত।<br/>সকলের মধ্যে তাঁর নাম সুবিদিত॥<br/>দিগ্বিজয়ী বিচারেতে সাধ্য টেকে কার।<br/>এমত আছিল তাহে শক্তি অম্বিকার॥<br/>তান্ত্রিক সাধক বল এত গায়ে ধরে।<br/>বাণী-পুত্র যদি তবু না পারে বিচারে॥<br/>সিদ্ধাইসম্ভূত শক্তি যেন তেন নয়।<br/>অসাধ্যকে সাধ্য করে নয়ে করে ছয়॥<br/>বীরাচারী বীরভাব বীরমদে ভরা।<br/>বীরত্ব-প্রকাশ প্রিয় স্বভাবের ধারা॥<br/>চলনে ধরনে হেন যেন মহাবীর।<br/>জীবনে না জানে করিবারে নতশির॥<br/>গম্ভীর সিদ্ধাই-রব হেরে রে রে রে রে।<br/>দেবীস্তোত্র এক পদ তৎসহকারে॥<br/>যথায় উচ্চারে শব্দ কানে শুনে যারা।<br/>তখনি তাহারা হয় বলবুদ্ধি-হারা॥<br/>বলহারী বীরাচারী সিদ্ধাই ব্রাহ্মণ।<br/>শক্তিতে অন্যের করে বলের হরণ॥<br/>অত্যাশ্চর্য তান্ত্রিকের বীরত্ব-কাহিনী।<br/>দর্শন দূরের কথা কানেও না শুনি॥<br/>নিত্যপূজা অম্বিকার সমাপন-পরে।<br/>সাজায় মণেক কাষ্ঠ হাতের উপরে॥<br/>করিবারে হোম-কার্য সহ-দেবীস্তুতি।<br/>বামহাতে জ্বালে কাঠ দক্ষিণে আহুতি॥<br/>অম্বিকা-সেবক তেঁহ অম্বিকা ভরসা।<br/>সময় আগত তাই এইখানে আসা॥<br/>এখন প্রভুর কথা সর্বথাই চলে।<br/>হুলস্থুল পড়িয়াছে ব্রাহ্মণীর বোলে॥<br/>তান্ত্রিক করিল মনে শুনিয়া বারতা।<br/>যে হউন তিনি তাঁর হরিব ক্ষমতা॥<br/>বাহু তালি রে রে বুলি তুলিয়া তান্ত্রিক।<br/>চলিল আছেন যেথা প্রভু অমায়িক॥<br/>গোচরে পাইয়া তারে প্রভু গুণমণি।<br/>করিলেন উচ্চতর রে রে রে রে ধ্বনি॥<br/>ততোধিক উচ্চরব করে দ্বিজবর।<br/>উচ্চতম রে রে রবে প্রভুর উত্তর॥<br/>পুনঃ দ্বিজ কৈল শব্দ জলদ-গম্ভীর।<br/>প্রভুর উঠিল রব শ্রবণ-বধির॥<br/>পরাজিত হ'য়ে রবে বসিল ব্রাহ্মণ।<br/>বিস্ময়-স্তম্ভিতভাবে মলিন-বদন॥<br/>সিদ্ধায়ের বল নষ্ট হৈল এত দিনে।<br/>পণ্ডিত-সমাজে খ্যাতি যাহার কারণে॥<br/>শ্রীপ্রভু দয়ার সিন্ধু করুণা-নিদান।<br/>সিদ্ধাই-অনর্থ হরি সাধিলা কল্যাণ॥<br/>সিদ্ধায়ে সাধকে রাখে হানা দিয়া পথে।<br/>ঈশ্বরের দরশনে নাহি দেয় যেতে॥<br/>বিঘ্ন দূর শ্রীপ্রভুর কৃপায় এখন।<br/>রেতে-দিনে প্রভুদেবে করে দরশন॥<br/>কি জানি দেখিয়া কিবা কহে একদিন।<br/>আশ্রিত শরণাগত আমি দীনহীন॥<br/>আপুনি পরমব্রহ্ম এবে অবতার।<br/>কৃপা করি কর মুক্ত নয়ন-আঁধার॥<br/>শ্রীপ্রভু বলেন ওহে তান্ত্রিক ব্রাহ্মণ।<br/>আমাতে এখন তুমি কি পেলে লক্ষণ॥<br/>অন্য পণ্ডিতের সঙ্গে করিয়া বিচার।<br/>সাব্যস্ত করিতে হবে সিদ্ধান্ত তোমার॥<br/>এত বলি প্রভুদেব কহিলা মথুরে।<br/>বৈষ্ণবচরণে লিখ শীঘ্র আসিবারে॥</p>

</div>

<div align = "center" class = "dtop">
<a href = "02_08_010.html">Prev</a> | <a target = "_top" href = "index.html">Up</a> | <a href = "02_08_012.html">Next</a>
<br/><br/><br/>
<a href = "#Top">Go to top</a>
</div>

</body>
</html>


