<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_07_003.html">Prev</a> | <a target = "_top" href = "index.html">Up</a> | <a href = "02_07_005.html">Next</a>
</div>

<div class = "dtop">

<p align = "center">দ্বিতীয় খণ্ড - অনুরাগে কালীদর্শন</p>

<p align = "center"><u>৪</u></p>

<p align = "center">কোনদিন বিল্ব-জবা দিয়া মার পায়।<br/>কাঁদেন আকুল-প্রাণ ডাকিয়া শ্যামায়॥<br/>কোনদিন মা মা রব কাতরে কাতরে।<br/>অবিরল আঁখিজল ধারা বেয়ে ঝরে॥<br/>কোনদিন কর জুড়ি জানু পাতি ভূমে।<br/>কাঁদিয়া প্রার্থনা কত শ্যামা-সন্নিধানে॥<br/>নাহি চাহি লোক-খ্যাতি প্রতিপত্তি ধন।<br/>না চাই সিদ্ধাই অষ্ট অনর্থ ভীষণ॥<br/>লে মা তুই অহঙ্কার অজ্ঞান গেয়ান।<br/>লে মা তুই ভাল মন্দ মান অপমান॥<br/>লে মা তুই যত কিছু আছয়ে আমার।<br/>দে মা ভক্তিসহ তোর শ্রীচরণ সার॥<br/>অহংবুদ্ধি অহঙ্কার যাবে কোন্ দিন।<br/>দীনাপেক্ষা দীন হব হীনাপেক্ষা হীন॥<br/>কিরূপে করিলা প্রভু দীনতা-সাধন।<br/>গাইলে শুনিলে করে তম-বিনাশন॥<br/>পুরীতে অতিথিশালা মহাপরিসর।<br/>প্রচুর ভাণ্ডারা তথা বন্ধনী সুন্দর॥<br/>ভক্তিমতী যেন রানী তেমতি উদার।<br/>অতিথি সন্ন্যাসী নাগা হাজার হাজার॥<br/>গণনায় নাহি পায় কত আসে যায়।<br/>ছত্রে খায় কত লোক দুপুরবেলায়॥<br/>যতেক উচ্ছিষ্ট পাতা তারা যায় ফেলে।<br/>শ্রীহস্তে একত্র করি শিরোপরি তুলে॥<br/>গঙ্গাকূলে ফেলিতেন শ্রীপ্রভু আপনি।<br/>পশ্চাৎ মার্জন ঠাঁই ধরিয়া মার্জনী॥<br/>লম্বে প্রস্থে মস্ত পুরী বৃহৎ আকার।<br/>প্রত্যূষের পূর্বে প্রতিদিন পরিষ্কার॥<br/>নিঃশব্দে করম তাঁর গোপনে গোপনে।<br/>কে করেন পরিষ্কার কেহ নাহি জানে॥<br/>দেখে প্রাতে লোকে লাগে অপার বিস্ময়।<br/>দেব কি দৈত্যের কর্ম নানা কথা কয়॥<br/>কহিতে প্রভুর কথা হৃদয় বিদরে।<br/>সহিলা অসহ্য কত জীবের উদ্ধারে॥<br/>কেবা সে পাষাণ প্রাণ শাস্ত্রমধ্যে কয়।<br/>অশনি হইতে শক্ত হরির হৃদয়॥<br/>শীতলত্ব কত ধরে ফটিকের জল।<br/>কোমলত্বে অতি তুচ্ছ কমলের দল॥<br/>সুলভত্বে এতই সহজ সেই হরি।<br/>নাহি ধারে কোন ধার বরষার বারি॥<br/>করুণার পরিণামে যায় রসাতল।<br/>সপ্তদ্বীপ-সুবেষ্টিত সাগরের জল॥<br/>উজ্জ্বলত্বে কান্তি কিবা আছে তুলনায়।<br/>কোটি কোটি দিনমণি বানে ভেসে যায়॥<br/>মমতায় নাহি পায় মায় কোন ঠাঁই।<br/>এতই আত্মীয় তিনি জগৎ-গোসাঁই॥<br/>এই পূর্ণ কলিকাল কলির প্রতাপে।<br/>পূর্ণিত মানুষ-হৃদি মহা মহা পাপে॥<br/>দিবারাত্র করে নৃত্য হৃদে অহঙ্কার।<br/>মরে তবু নতশির নহে হইবার॥<br/>কামিনী-কাঞ্চনে মত্ত আসক্তির দাস।<br/>অধর্ম-আচারী আত্মসুখ অভিলাষ॥<br/>বাঁকা আঁখি ঢাকা তায় মহা-আবরণে।<br/>পথছাড়া কুলহারা কুকর্ম-কারণে॥<br/>রূপমুগ্ধ পোকা যেন নরকে তেমন।<br/>হেন অন্ধ বদ্ধ জীব উদ্ধার-কারণ॥<br/>নরদেহধারণ করিয়া ভগবান।<br/>নিজে সাজি দীন হীন জীবেরে শিখান॥<br/>অতঃপর কি হইল শুন শুন মন।<br/>কল্যাণ-নিদান-কথা শান্তিনিকেতন॥</p>

</div>

<div align = "center" class = "dtop">
<a href = "02_07_003.html">Prev</a> | <a target = "_top" href = "index.html">Up</a> | <a href = "02_07_005.html">Next</a>
<br/><br/><br/>
<a href = "#Top">Go to top</a>
</div>

</body>
</html>



