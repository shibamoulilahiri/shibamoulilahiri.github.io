<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "03_02_008.html">Prev</a> | <a target = "_top" href = "index.html">Up</a> | <a href = "03_02_010.html">Next</a>
</div>

<div class = "dtop">

<p align = "center">তৃতীয় খণ্ড - পেনেটির মহোৎসবে আগমন এবং কলুটোলায় চৈতন্য-আসন-গ্রহণ</p>

<p align = "center"><u>৯</u></p>

<p align = "center">প্রভুর মহিমা-কথা করহ শ্রবণ।<br/>কিরূপে করিলা অপরাধ-বিমোচন॥<br/>সসঙ্গ-মথুর প্রভু নৌকা-আরোহণে।<br/>ভ্রমেন গঙ্গার বক্ষে এখানে সেখানে॥<br/>একবার কালনাঘাটে লাগে তরণী।<br/>হৃদয়-সহিত প্রভু নামিলা অমনি॥<br/>কেন প্রভু নামিলেন কি মনে তাঁহার।<br/>হৃদয়ে বিদিত কৈলা পথে সমাচার॥<br/>কোমলাঙ্গ প্রভু ধীর-পদ-সঞ্চালনে।<br/>উতরিলা ভগবানদাসের আশ্রমে॥<br/>সে সময় বাবাজী[র] জপমালা করে।<br/>উপশিষ্য বৈষ্ণবেরা আছে চারিধারে॥<br/>সামাজিক আলোচনা হিত-উপদেশ।<br/>দাঁড়ায়ে তফাতে দেখিছেন পরমেশ॥<br/>হৃদয় কহিল ভগবান-বাবাজীরে।<br/>কি লাগি তোমার আর জপমালা করে॥<br/>উত্তর করিল ভগবান অভিমানে।<br/>মালা ধরি মাত্র জীব-শিক্ষার কারণে॥<br/>শুনিয়া বলিলা প্রভু আরে ভগবান।<br/>এখন এতেক তুমি রাখ অভিমান॥<br/>যেমন প্রয়োগ বাক‍্য করিলা গোসাঁই।<br/>অমনি সমাধিপর বাহ‍্য আর নাই।<br/>হৃদয় ধরিল ভাবাবিষ্ট প্রভুদেবে।<br/>পায় তত্ত্ব ভগবান কৃপার প্রভাবে॥<br/>ভাগ‍্যবান ভগবান আশ্রমে যাঁহার।<br/>নিজে গিয়া করিলেন চৈতন্য-সঞ্চার॥<br/>মহাবীর ধনুধারী ধনু ল'য়ে করে।<br/>মূর্তিমান মন্ত্র পড়ি' বাণ যদি ছাড়ে॥<br/>দুরভেদ‍্য লক্ষ্য এত বাণ মানে হার।<br/>শ্রীপ্রভুর বাক্যবাণে হয় ছারখার॥<br/>প্রভুবাক‍্যে কি শকতি কার সাধ‍্য বলে।<br/>বিষম মায়ার গড় ভেদ করি' চলে॥<br/>সার্থক জীবন যেবা খাইয়াছে বাণ।<br/>অব‍্যর্থ প্রভুর লক্ষ্য যেথায় সন্ধান॥<br/>বাবাজীর অভিমানে লক্ষ্য গুরুতর।<br/>অগ্নিবাণ ছাড়িলেন দয়ার সাগর॥<br/>ভস্মীভূত অভিমান তম আর নাই।<br/>চৈতন্য-দিনেশ সমুদিত তার ঠাঁই॥<br/>আঁখি করি উন্মীলন প্রভুপানে চায়।<br/>স্বরূপ-দর্শনে পদে বাবাজী লোটায়॥<br/>নিন্দা-অপরাধ-ক্ষমা চায় বারে বারে।<br/>অবিরল আঁখিজল ধারা বেয়ে পড়ে॥<br/>



</p>

</div>

<div align = "center" class = "dtop">
<a href = "03_02_008.html">Prev</a> | <a target = "_top" href = "index.html">Up</a> | <a href = "03_02_010.html">Next</a>
<br/><br/><br/>
<a href = "#Top">Go to top</a>
</div>

</body>
</html>


