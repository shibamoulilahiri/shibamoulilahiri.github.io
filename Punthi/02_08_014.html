<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_08_013.html">Prev</a> | <a target = "_top" href = "index.html">Up</a> | <a href = "02_08_015.html">Next</a>
</div>

<div class = "dtop">

<p align = "center">দ্বিতীয় খণ্ড - তান্ত্রিক-সাধনা</p>

<p align = "center"><u>১৪</u></p>

<p align = "center">শুন সাধনার কথা তান্ত্রিক আচারে।<br/>ভীষণ সাধনা এই সাধনা সংসারে॥<br/>যখন যে কাজে হয় শ্রীপ্রভুর মন।<br/>তখন তাহাতে হয় যাহা প্রয়োজন।<br/>আপনি জুটিয়া আসে তাঁর সন্নিধানে।<br/>শশব্যস্ত সৃষ্টি যেন শ্রীআজ্ঞা-পালনে॥<br/>রামকৃষ্ণলীলা-কথা মধুর কাহিনী।<br/>সমাগতা সময়েতে সাধিকা ব্রাহ্মণী॥<br/>তন্ত্রমতে যাবতীয় ভজন-সাধনা।<br/>সুকৌশলা ব্রাহ্মণীর বিশেষিয়া জানা॥<br/>নিরুপমা দেবীরূপে বিধাতার গড়া।<br/>প্রভুতে বাৎসল্যভাব সন্তানের বাড়া॥<br/>ছানা-মাখনাদি-মিষ্টি মাগিয়া ভিক্ষায়।<br/>আনিয়া আপন হাতে প্রভুকে খাওয়ায়॥<br/>সখ্য-বাৎসল্যাদি পঞ্চভাব সুমধুর।<br/>ঈশ্বরের ঈশ্বরত্ব যাহে করে দূর॥<br/>সর্বশক্তিমান বিভু পরম ঈশ্বরে।<br/>বসায় আত্মীয়বৎ কোলের উপরে॥<br/>ব্রাহ্মণী ভুলিয়া গেছে ঐশ্বর্য এখন।<br/>মধুর বাৎসল্য-রসে মগ্ন প্রাণমন॥<br/>তান্ত্রিক-সাধনে হয় পরম মঙ্গল।<br/>এই জ্ঞান সাধিকার হৃদে সমুজ্জ্বল॥<br/>সেইহেতু শ্রীপ্রভুর মঙ্গল-কারণ।<br/>সহায়স্বরূপা হৈল প্রাণ করি পণ॥<br/>মুণ্ডিকা-আসন লাগে প্রথমে প্রথমে।<br/>আরাধনা-পূজা-জপ-ধ্যানের কারণে॥<br/>গঙ্গাহীন প্রদেশের মুণ্ড প্রয়োজন।<br/>শ্রমে যত্ন করিল ব্রাহ্মণী আয়োজন॥<br/>বেদিকা-রচনা দুটি এক বিল্ব-মূলে।<br/>তিন নরমুণ্ড পুতে আসনের তলে॥<br/>পঞ্চবট-মূলে হৈল বেদিকা অপর।<br/>তার তলে পঞ্চ মুণ্ড মৃত্তিকা-ভিতর॥<br/>এই পঞ্চ মুণ্ড নহে কেবল নরের।<br/>পাঁচ মুণ্ড ভিন্ন ভিন্ন বিভিন্ন জীবের॥<br/>পূজা-জপাদিতে এই তন্ত্র-সাধনার।<br/>দুর্লভ দুষ্প্রাপ্য বস্তু যাহা দরকার॥<br/>সে সব ব্রাহ্মণী দিনে সংগ্ৰহ করিয়ে।<br/>রাত্রিতে বেদিকা-ভূমে দেন যোগাইয়ে॥<br/>পুরশ্চরণাদি জপ অঙ্গ সাধনার।<br/>প্রথমত চলে কোন ত্রুটি নাই তার॥<br/>কখন যে আসে দিন কখন যে যায়।<br/>জ্ঞান নাই অতদূর মত্ত সাধনায়॥<br/>প্রধান চৌষট্টিখানা তন্ত্রের ভিতরে।<br/>যতেক সাধনা সব সাঙ্গ পরে পরে॥<br/>যে কোন সাধনা-অঙ্গ করেন আরম্ভ।<br/>দিবসত্রয়ের মধ্যে নিরাপদে সাঙ্গ॥<br/>অনুভূতি দর্শনাদি যোগজ বিকার।<br/>সময়ে কতই হয় সংখ্যা নাই তার॥<br/>একবার হৈল হেন ক্ষুধা উগ্রতর।<br/>খাইলেও সৃষ্টি যেন ভরেনা উদর॥<br/>এইক্ষণে রাশি রাশি যদ্যপি ভক্ষণ।<br/>পরক্ষণে সেই ক্ষুধা হয় জাগরণ॥<br/>কাতরে শ্রীপ্রভুদেব কন ব্রাহ্মণীরে।<br/>সৃষ্টিগ্রাসী ক্ষুধা কিবা উদয় উদরে॥<br/>আশ্বাসিয়া সাধিকা বলেন কিবা ভয়।<br/>সাধনা-সাফল্য-হেতু এরকম হয়॥<br/>তন্ত্রোক্ত উপায় বাবা আছে প্রতিকার।<br/>মথুর-সহায়ে কৈল সঠিক যোগাড়॥<br/>ঘর-পূর্ণ খাদ্যদ্রব্য না হয় গণন।<br/>সাধনাসম্ভূত ক্ষুধা শান্তির কারণ॥<br/>যখন তাহাতে দৃষ্টি পড়িল প্রভুর।<br/>কিঞ্চিৎ খাইলে তার ক্ষুধা হৈল দূর॥</p>

</div>

<div align = "center" class = "dtop">
<a href = "02_08_013.html">Prev</a> | <a target = "_top" href = "index.html">Up</a> | <a href = "02_08_015.html">Next</a>
<br/><br/><br/>
<a href = "#Top">Go to top</a>
</div>

</body>
</html>


