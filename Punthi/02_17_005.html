<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_17_004.html">Prev</a> | <a target = "_top" href = "index.html">Up</a> | <a href = "02_17_006.html">Next</a>
</div>

<div class = "dtop">

<p align = "center">দ্বিতীয় খণ্ড - স্বদেশ-যাত্রা</p>

<p align = "center"><u>৫</u></p>

<p align = "center">সর্বাগ্রে প্রেরণ পত্র হইয়াছে ঘরে।<br/>শ্রীপ্রভুর আগমন কামারপুকুরে॥<br/>নিবিড় আঁধার নিশা হইলে বিগত।<br/>প্রত্যূষ পূরবভাগে হ'য়ে বিরঞ্জিত॥<br/>তপনাগমন-বার্তা করিলে ঘোষণা।<br/>বিহঙ্গমগণে গায় কূজন-বন্দনা॥<br/>তেন প্রভুর আগমন-সুসংবাদ পেয়ে।<br/>দেশে যত গ্রামবাসী পুরুষ কি মেয়ে॥<br/>পূর্বস্মৃতি জাগাইয়ে প্রীতি-মমতায়।<br/>গদায়ের গুণগীতি দিবারাতি গায়॥<br/>বিশেষতঃ কৃপাপ্রাপ্ত ভক্ত স্ত্রীলোকেরা।<br/>যথাকালে আগে গিয়া পথে করে ঘেরা॥<br/>পাছে কেহ অন্যে দেখে সংগোপনে চলে।<br/>মিষ্টিসহ ফুলমালা লুকায়ে আঁচলে॥<br/>প্রভুদেবে তারা কিবা বুঝে বুঝ মন।<br/>মিষ্টি-মাখা চিড়া-দই সুমিষ্ট যেমন॥<br/>আন্তরিক ভালবাসা আন্তরিক টান।<br/>আন্তরিক স্নেহ-প্রীতি প্রাণের সমান॥<br/>বাটীস্থ হইলে প্রভু কাতারে কাতারে।<br/>আসে যত গ্রামবাসী দেখিবার তরে॥<br/>শ্রীপ্রভু স্বদেশছাড়া আট বর্ষ প্রায়।<br/>স্নেহ-মমতার চক্ষে যুগান্ত দেখায়॥<br/>গঙ্গাকূলে শ্রীপ্রভুর এ আট বৎসরে।<br/>গিয়াছে অশেষ কষ্ট সাধন-সমরে॥<br/>কাহিনী শুনিয়া বুঝেছিলেন সবাই।<br/>গদাইয়ে এখন নাই তাঁদের গদাই॥<br/>বিকৃতমস্তিষ্ক-মত পাগলের প্রায়।<br/>কভু হাসে কভু কাঁদে কভু নাচে গায়॥<br/>কখন বা আল্লা বলে কখন বা হরি।<br/>কভু ক্ষীণবল কভু বিক্রমে কেশরী॥<br/>কখন পিশাচ-তুল্য কদর্য আচার।<br/>কখন উলঙ্গ দেহ বাল্যব্যবহার॥<br/>সত্য কিনা মিথ্যা তত্ত্ব প্রত্যক্ষ করিয়ে।<br/>চক্ষু ও কর্ণের দ্বন্দ্ব যাবে মিটাইয়ে॥<br/>আনন্দপূর্ণিতান্তরে করে নিরীক্ষণ।<br/>পূর্বের গদাই যেন এখনও তেমন॥<br/>সেই সে মোহন মূর্তি সেই সরলতা।<br/>সেই মিষ্ট সম্ভাষণ নাশে হৃদি-ব্যথা॥<br/>সেই হাসি সেই খুশী চন্দ্রিম-বদন।<br/>সেই সে সুমিষ্ট দৃষ্টি মোহে যাহে মন॥<br/>সেই রঙ্গ-পরিহাস সেই সে উদ্দাম।<br/>সেই ভক্তি-ভাবোচ্ছ্বাসে ঈশ্বরের নাম॥<br/>ছোট-বড়-নির্বিশেষে মধুর সম্ভাষ।<br/>কে কোথায় কে কেমন কুশল তল্লাস॥<br/>দুঃখে সুখে পূর্ববৎ সহ অনুভূতি।<br/>পুরাণের মত কথা পুরাণ-ভারতী॥<br/>উভয় পক্ষের স্মৃতি দেয় যোগাইয়ে।<br/>আনন্দের নাহি ওর বলিয়ে শুনিয়ে॥<br/>অতীত কালের যত কাহিনী-লহর।<br/>অধিক করিল ঘন প্রেম পরস্পর॥<br/>মধুর সম্বন্ধ কিবা প্রভুর এখানে।<br/>সমাকৃষ্ট পরস্পর মধুর বন্ধনে॥<br/>সাংসারিক প্রসঙ্গেও নানা উপদেশ।<br/>যাহাতে তাদের হয় মঙ্গল অশেষ॥<br/>ভক্তিমতীদের মধ্যে অনেক উন্নতা।<br/>বুঝিতে সক্ষম আধ্যাত্মিক তত্ত্বকথা॥<br/>অবসরমত আসে কুলবতীগণে।<br/>সঙ্গে কিছু ভোজ্য দ্রব্য গোপন বসনে॥<br/>প্রভু-দরশন-সাধ এত বলবতী।<br/>দুবেলা দরশন তাহে হোক যত ক্ষতি॥<br/>কিবা মোহনিয়া প্রভু মোহের পাথার।<br/>বারেক দেখিলে পরে রক্ষা নাহি আর॥<br/>নানা ছাঁদে নানা ভাবে করে কত রঙ্গ।<br/>রূপগুণবাক্যাদির মোহন তরঙ্গ॥<br/>কাহারও নিস্তার নাই পড়িলে তাহায়।<br/>মোহিয়া টানিয়া ল'য়ে পাথারে ডুবায়॥<br/>পল্লীগ্রামে সমাজের নিগূঢ় বন্ধন।<br/>বদ্ধ যাহে কোমলাঙ্গা কুলবতীগণ॥<br/>তৃণের মতন তাহা ছেদিয়ে ছিঁড়িয়ে।<br/>প্রভু-দরশনে আসে সংসার ফেলিয়ে॥<br/>প্রভু দরশনে একি দেখি পরমাদ।<br/>যত দেখে তত বাড়ে দেখিবারে সাধ॥<br/>এ সাধের অবসাদ নহে কোন কালে।<br/>দরশন-ফল হয় দরশন-ফলে॥<br/>দিনে রেতে অবিরত দ্বার থাকে খোলা।<br/>দরিদ্রব্রাহ্মণাবাসে সদানন্দ মেলা॥<br/>আনন্দের উপরে আনন্দ বাড়াবাড়ি।<br/>যেইখানে শ্রীপ্রভুর শ্বশুরের বাড়ি॥<br/>ইতিপূর্বে হয়েছিল সংবাদ প্রেরণ।<br/>স্বদেশেতে শ্রীপ্রভুর শুভ আগমন॥<br/>শুভদিন নির্ধারিয়া আত্মীয়েরা পরে।<br/>শ্রীশ্রীমাকে আনাইলা কামারপুকুরে॥<br/>চতুর্দশ-বয়ঃ পল্লীবালিকা যেমন।<br/>অস্ফুট অঙ্গের মধ্যে যুবতী-লক্ষণ॥<br/>জৈববুদ্ধি-বিরহিতা সরলারূপিণী।<br/>প্রভুর চরণপদ্ম-সেবা-বিলাসিনী॥<br/>মন প্রাণ দেহ গত প্রভুর চরণে।<br/>প্রভু-পদে মাত্র মন অন্য নাহি মনে॥<br/>একান্ত শরণাগত করি বিলোকন।<br/>সাদরে শিক্ষার্থিভাবে করিলা গ্রহণ॥<br/>নানাবিধ দেন শিক্ষা জীবন-গঠনে।<br/>আধ্যাত্মিকে সমুন্নতা হইবে কেমনে॥<br/>নিঃস্বার্থ আদর-যত্ন দিব্য-সঙ্গ-বলে।<br/>অন্তরে সন্তোষ মা'র বাড়ে পলে পলে॥<br/>অল্পকাল-মধ্যে মাতা কৈল অনুভব।<br/>হৃদয়-আধারে শান্তি-সিন্ধুর উদ্ভব॥</p>

</div>

<div align = "center" class = "dtop">
<a href = "02_17_004.html">Prev</a> | <a target = "_top" href = "index.html">Up</a> | <a href = "02_17_006.html">Next</a>
<br/><br/><br/>
<a href = "#Top">Go to top</a>
</div>

</body>
</html>


