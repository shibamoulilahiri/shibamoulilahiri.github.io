<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "01_01_003.html">Prev</a> | <a target = "_top" href = "index.html">Up</a> | <a href = "01_01_005.html">Next</a>
</div>

<div class = "dtop">

<p align = "center">প্রথম খণ্ড - শ্রীপ্রভুর জন্মকথা</p>

<p align = "center"><u>৪</u></p>

<p align = "center">গয়াধাম হইতে চাটুয্যে-মহাশয়।<br/>করম সমাধা করি ফিরিলা আলয়॥<br/>সব নিবেদিলা তাঁরে আইঠাকুরানী।<br/>যে দিনে যেখানে যাহা দেখিলেন তিনি॥<br/>স্বপনের কথা দ্বিজ স্মরিয়া অন্তরে।<br/>আইরে কহেন কথা না কবে কাহারে॥<br/>দিন দিন যায় যত গর্ভ তত বাড়ে।<br/>কান্তি দেখে অপরের ভ্রান্তি হয় তাঁরে॥<br/>আইর লাবণ্যচ্ছটা অতি অপরূপ।<br/>স্বরূপ ঘুচিয়া হইল সুরূপ স্বরূপ॥<br/>স্বভাব হৈল যেন ঠিক পাগলিনী।<br/>দেখে শুনে প্রতিবাসী করে কানাকানি॥<br/>যেরূপ রূপের ছটা গর্ভিণীর গায়।<br/>বোধ হয় ব্রহ্মদৈত্য পেয়েছে উহায়॥<br/>কেহ কয় বহু বয়ঃ গর্ভ তায় হ'ল।<br/>বাঁচে কি না বাঁচে বুঝি এইবার গেল॥<br/>আইও কেমন হৈলা ভূতে-পাওয়া মত।<br/>কখনও উল্লাস ত্রাস কথা নানামত॥<br/>কখনও বলেন তিনি হৃদি-অকপটে।<br/>পতিস্পর্শে গর্ভ নয় কি ঢুকেছে পেটে॥<br/>দেখেন শুনেন কত গর্ভ-অবস্থায়।<br/>অতি অসম্ভব কথা কহনে না যায়॥<br/>গর্ভ-অবস্থার কথা সুন্দর ভারতী।<br/>দেখেন কতই দেব-দেবীর মূরতি॥<br/>তিন চার মাস গর্ভ আইর যখন।<br/>একদিন ঘটে এক অদ্ভুত ঘটন॥<br/>অলসে অবশ তনু শুইয়া দুয়ারে।<br/>কপাট করিয়া বন্ধ আপনার ঘরে॥<br/>হেনকালে শুনিলেন আইঠাকুরানী।<br/>রুনুঝুনু নূপুরের সুমধুর ধ্বনি॥<br/>কুতূহলে যত আই কান পাতি শুনে।<br/>ততই নূপুরবাদ্য বাজে ঘনে ঘনে॥<br/>আশ্চর্য গণিয়া আই ভাবে মনে মন।<br/>নূপুরের বাদ্য ঘরে হয় কি কারণ॥<br/>কপাট করেছি বন্ধ শূন্য ঘর দেখি।<br/>বুঝি মোর অগোচরে কেহ গেছে ঢুকি॥<br/>এত ভাবি কপাট খুলিয়া দেখে আই।<br/>ঠিক সেই শূন্য ঘর কেহ কোথা নাই॥<br/>কারে কিছু না কহিয়া মৌন হয়ে রন।<br/>স্বামীরে কহিলা ঘরে আইলা যখন॥<br/>নূপুরের বাদ্য ঘরে কি কারণ হয়।<br/>বুঝি না কি হেতু তাই হয়েছে বিস্ময়॥<br/>ব্রাহ্মণ বুঝিল তত্ত্ব ভার্যার কথায়।<br/>লয়ে তাঁরে সংগোপনে কতই বুঝায়॥<br/>এ অতি মঙ্গল কথা না করিবে ভয়।<br/>হইবে গোকুলচাঁদ ভবনে উদয়॥<br/>আর দিন নিদ্রাযোগে দেখেন স্বপন।<br/>কি সুন্দর শিশু কোলে করে আরোহণ॥<br/>বুকে উঠে ছোট হাতে গলা ছেঁদে ধরে।<br/>জিনি শশী রূপরাশি সুহাসি অধরে॥<br/>অস্পষ্ট কতই কথা ধীরে ধীরে বলি।<br/>অবশেষে বুক হ'তে পড়িল পিছলি॥<br/>অমনি চমকি আই জাগিয়া উঠিলা।<br/>কোথা গেলি বলি আই কাঁদিতে লাগিলা॥<br/>স্বপনের কথা পরে বুঝিয়া আপনে।<br/>সংবরিলা আঁখিজল আপন নয়নে॥<br/>কত কি দেখেন আই কব আমি ক'টা।<br/>ঘরের ভিতরে কোটি বিজলীর ছটা॥<br/>কোন দিন পাইতেন চন্দনের বাস।<br/>চন্দনের কাঠে যেন নির্মিত আবাস॥<br/>কোন দিন দিব্য গন্ধ পাইতেন ঘরে।<br/>যেন কত পদ্মবন ঘেরা চারিধারে॥</p>

</div>

<div align = "center" class = "dtop">
<a href = "01_01_003.html">Prev</a> | <a target = "_top" href = "index.html">Up</a> | <a href = "01_01_005.html">Next</a>
<br/><br/><br/>
<a href = "#Top">Go to top</a>
</div>

</body>
</html>



