<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_07_005.html">Prev</a> | <a target = "_top" href = "index.html">Up</a> | <a href = "02_07_007.html">Next</a>
</div>

<div class = "dtop">

<p align = "center">দ্বিতীয় খণ্ড - অনুরাগে কালীদর্শন</p>

<p align = "center"><u>৬</u></p>

<p align = "center">শ্রীবদনে শ্যাম-শ্যামা-বিষয়ক গীত।<br/>মিষ্টতার তুলনায় কি ধরে অমৃত॥<br/>এত মিঠে একবার যেবা শুনে কানে।<br/>দিবারাতি গীত শুনি এই হয় মনে॥<br/>সঙ্গীত-শ্রবণে রানী মহাভাগ্যবতী।<br/>হৃদয় পুরিয়া পায় অতুল পিরীতি॥<br/>একদিন প্রভুদেবে শ্যামার মন্দিরে।<br/>মিনতি করিয়া কয় গান গাইবারে॥<br/>প্রভুর মধুর কণ্ঠ পিক-কণ্ঠ জিনি।<br/>শ্যামা-বিষয়ক গীত ধরিলা অমনি॥<br/>শুনিতে শুনিতে রানী সচঞ্চলমনা।<br/>অনেক টাকার এক বড় মকদ্দমা॥<br/>উপস্থিত আদালতে নিষ্পত্তি না হয়।<br/>চিন্তা করে অন্তরেতে কেমনে হবে জয়॥<br/>সর্বঘটবার্তাবিৎ শ্রীপ্রভু ঈশ্বর।<br/>অন্যমনা জানি হানে রানীরে চাপড়॥<br/>অঙ্গুলি নির্দেশ করি দেখাইলা তায়।<br/>ঐ দেখ ঐ দেখ সাক্ষাৎ শ্যামায়॥<br/>সম্মুখে অতুলা মূর্তি প্রতিমা শ্যামার।<br/>একদৃষ্টে দেখে মুখে কথা নাহি আর॥<br/>দর দর অশ্রুধারা ঢালে দু নয়ন।<br/>কি জানি কি দেখি করে অশ্রু-বিসর্জন॥<br/>কি দেখাইলা প্রভুদেব হানিয়া চাপড়।<br/>বুঝিবে শুনহ কিবা হৈল অতঃপর॥<br/>চাপড়ের সঙ্গে হয় শকতি-সঞ্চার।<br/>যাহাতে ফুটিল আঁখি রানীর এবার॥<br/>হৃদিগত ভাব কভু নাহি থাকে চাপা।<br/>ভ্রম দূর বুঝে প্রভুদেব নহে ক্ষেপা॥<br/>পুরীর ভিতরে যত অপর ব্রাহ্মণ।<br/>প্রভুদেবে দ্বেষহিংসা করে বিলক্ষণ॥<br/>রানীরে হানিতে চড় বিলোকন করি।<br/>অন্তরে যতেক প্রভু-দ্বেষী খুশী ভারি॥<br/>রানীরে চাপড় হানা সোজা কথা নয়।<br/>বড় বড় জমিদারে যারে করে ভয়॥<br/>হুকুম জাহির যার কোম্পানির ঘরে।<br/>প্রতাপে বলদে বাঘে সঙ্গে পান করে॥<br/>চাপড় হয়েছে হানা সে রানীর গায়।<br/>ব্রাহ্মণেরা সবে জানে সাজা দিবে তাঁয়॥<br/>এ ঘরের উলটা চাবি জানে না কারণ।<br/>চাল-কলা-কড়ি-লোভী কলির ব্রাহ্মণ॥</p>

</div>

<div align = "center" class = "dtop">
<a href = "02_07_005.html">Prev</a> | <a target = "_top" href = "index.html">Up</a> | <a href = "02_07_007.html">Next</a>
<br/><br/><br/>
<a href = "#Top">Go to top</a>
</div>

</body>
</html>



