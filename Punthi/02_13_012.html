<!doctype html>
<html>
<head>
    <title>
    শ্রীশ্রীরামকৃষ্ণপুঁথি / শ্রীশ্রী রামকৃষ্ণপুঁথি / শ্রীশ্রীরামকৃষ্ণ পুঁথি / শ্রীশ্রী রামকৃষ্ণ পুঁথি
    </title>

    <meta charset="utf-8" />
    <meta http-equiv="Content-type" content="text/html; charset=utf-8" />
    <meta name="viewport" content="width=device-width, initial-scale=1" />

    <link rel = "stylesheet" type = "text/css" href = "http://fonts.googleapis.com/css?family=Tangerine">

    
        <link rel = "stylesheet" type = "text/css" href = "styles.css" />
    
</head>

<body>

<div align = "center" class = "dtop">
<a href = "02_13_011.html">Prev</a> | <a target = "_top" href = "index.html">Up</a> | <a href = "02_13_013.html">Next</a>
</div>

<div class = "dtop">

<p align = "center">দ্বিতীয় খণ্ড - মধুরভাবে সাধনা</p>

<p align = "center"><u>১২</u></p>

<p align = "center">অদ্ভুত অদ্ভুত নরনারী নানা বেশে।<br/>সময়েতে শ্রীপ্রভুর সন্নিকটে আসে॥<br/>ভক্তি সহকারে মন শুন একমনে।<br/>কলিকাল সত্য-সম প্রভুর আগমনে॥<br/>দলে দলে ধরাতলে দেবদেবীগণ।<br/>ধরি নরদেহ করে প্রভু-দরশন॥<br/>পরিচিত ব্রাহ্মণীর কিছু আগেকার।<br/>চন্দ্র নাম বিষ্ণু-অংশে জনম তাঁহার॥<br/>রজভাবে ভরা হৃদি ভোগের বাসনা।<br/>অঙ্গকান্তি পরিচ্ছদে মন ষোল আনা॥<br/>নয়নরঞ্জন মূর্তি সুন্দর গড়ন।<br/>বৈষ্ণব-বিভূতি তায় আছে বিলক্ষণ॥<br/>গোপনে লিখিয়া পত্র পাঠায় ব্রাহ্মণী।<br/>কোথায় এখন কি বা পেয়েছেন তিনি॥<br/>বিশেষিয়া বিবরিয়া শক্তি যতদূর।<br/>কিবা প্রভু রামকৃষ্ণ দয়াল ঠাকুর॥<br/>আর অনুরোধ পত্রে করিল তাঁহারে।<br/>ত্বরা করি আসিবারে দক্ষিণশহরে॥<br/>এখানেতে একদিন প্রভুর নিকটে।<br/>কথায় কথায় তাঁর নাম গেল উঠে॥<br/>যেমন চন্দ্রের নাম করিল ব্রাহ্মণী।<br/>অমনি কহিলা প্রভু আমি তারে জানি॥<br/>বিষ্ণু-অংশে জন্ম তার দেখিয়াছি তারে।<br/>বিষ্ণুচক্রযুক্ত এক শিলার ভিতরে॥<br/>পুনশ্চ ব্রাহ্মণী কহে প্রভুর সাক্ষাৎ।<br/>একবার দেখিয়াছি তার চারি হাত॥<br/>নানাবিধ কথোপকথন হৈলে সায়।<br/>ব্রাহ্মণী চলিয়া গেল নিজের বাসায়॥<br/>আছিল প্রভুর রীতি হৃদয়ের সনে।<br/>দেখিবারে ব্রাহ্মণীরে তাঁহার আশ্রমে॥<br/>যাইতেন প্রীতিভরে মাঝে মাঝে প্রায়।<br/>এবার না যান আর বহুদিন যায়॥<br/>ইতিমধ্যে ব্রাহ্মণীর পত্রমর্মে জানি।<br/>পরমদেবতা প্রভুদেবের কাহিনী॥<br/>আইল সত্বর চন্দ্র ব্রাহ্মণীর ঠাঁই।<br/>না জানেন কোন বার্তা জগৎ-গোসাঁই॥<br/>আপনার কাছে চন্দ্রে রাখিয়া গোপনে।<br/>ব্রাহ্মণী পাঠায় বার্তা প্রভু-সন্নিধানে॥<br/>আসিবারে একবার আশ্রমে তাঁহার।<br/>বহুদিন গেল কেন নহে আসা আর॥<br/>প্রভুর শ্রীমুখে আগে শুনেছে ব্রাহ্মণী।<br/>যে তোমার চন্দ্র আমি তারে ভাল চিনি॥<br/>লেগেছে বিস্ময় বাক্যে ব্রাহ্মণীর প্রাণে।<br/>আগে দেখা পরে চেনা না দেখে কে চেনে॥<br/>দেখিতে রহস্য কিবা চন্দ্রে রাখি ঘরে।<br/>অন্নাদি ব্যঞ্জন রাঁধে বাহিরদুয়ারে॥<br/>হেনকালে উপনীত প্রভু নারায়ণ।<br/>দূর থেকে ঘরে চন্দ্রে করি নিরীক্ষণ॥<br/>এসেছ এসেছ চন্দ্র এতেক কহিয়া।<br/>ওহে চন্দ্র চন্দ্র বলি ডাকেন চেঁচিয়া॥<br/>নীরব ব্রাহ্মণী চন্দ্র নাহি দেয় সাড়া।<br/>এমন সময় প্রভু হৈলা বাহ্যহারা॥<br/>তাড়াতাড়ি এখন আসিয়া চন্দ্রনাথ।<br/>সবলে ধরিল তেড়ে শ্রীপ্রভুর হাত॥<br/>ভাবভঙ্গে ঈষৎ আবেশ মাত্র গায়।<br/>বলিলেন ওহে চন্দ্র চিনেছি তোমায়॥<br/>চন্দ্রনাথ কয় তাঁয় উত্তরবচনে।<br/>চিনিয়াছ? এতদিন ভুলে ছিলে কেনে॥<br/>ঈশ্বর-ইচ্ছায় প্রভু কৈলা প্রত্যুত্তর।<br/>চন্দ্র কহে অন্য কেবা তুমিই ঈশ্বর॥<br/>শ্রীপ্রভু বলেন আমি এবে দেহধারী।<br/>ভুল হয় সদা ঠিক রাখিতে না পারি॥<br/>চন্দ্রের আছিল আর এক শক্তি গায়।<br/>অলক্ষ্যে যাইতে পারে বাসনা যেথায়॥<br/>কামতৃপ্তি-হেতু করে শক্তির চালনা।<br/>বারে বারে প্রভু তায় করিলেন মানা॥<br/>শ্রীআজ্ঞায় অনাবিষ্ট দেখিয়া তাহারে।<br/>টানিয়া লইলা শক্তি নিজের শরীরে॥<br/>চন্দ্র হৈল বিষহীন ভুজঙ্গের প্রায়।<br/>সরোদনে শ্রীচরণে লুটালুটি খায়॥<br/>রামকৃষ্ণলীলা অতি মধুর কথন।<br/>শুন অতঃপর কিবা পশ্চাৎ সাধন॥</p>

</div>

<div align = "center" class = "dtop">
<a href = "02_13_011.html">Prev</a> | <a target = "_top" href = "index.html">Up</a> | <a href = "02_13_013.html">Next</a>
<br/><br/><br/>
<a href = "#Top">Go to top</a>
</div>

</body>
</html>


